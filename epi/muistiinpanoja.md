# Muistiinpanoja

## Jakaumat ovat leveitä

Inspiraationa toimi Scott Alexanderin "[Generalizing from One Example](https://www.lesswrong.com/posts/baTWMegR42PAsH9qJ/generalizing-from-one-example)", jossa käsitellään syvemmin yhtä tekijää, joka saa ihmisiä aliarvioimaan jakaumien leveyttä.

## Matalan informaation väitteet

Inspiraationa toimi Eliezer Yudkowskyn "[The Fallacy of Gray](https://www.readthesequences.com/The-Fallacy-Of-Gray)".

## Kvantifiointi

Tämä oli vaikea teksti kirjoittaa. Pointti on sinänsä itsestään selvä: kyllä, asioita voi vertailla ja laittaa järjestykseen ja lukuja voi käyttää suuruuden mittaamiseen. Silti...

Minun oli vaikea keksiä hyviä esimerkkejäkään (pysyessäni kaukana [keskustelunimaisijoista](https://ollij.fi/epi/keskustelunimaisijat)). Tämä on asia, mitä tapahtuu sinänsä kaikkialla, mutta tuntuu epäreilulta valita jokin tietty silmätikuksi. "Eihän tuo nyt ole mitenkään ihmeellinen esimerkki, asiat vain ovat noin" ja "miten tuota nyt sitten kvantifioisi järkevästi" olisivat molemmat ihan järkeviä reaktioita. Toisaalta... tämä on vähän minun pointtini. Kvantifiointi ei ole helppoa, sitten sitä ei tehdä, tätä tapahtuu koko ajan ja välillä tästä on haittaa.

## Yhden muuttujan malli

Tämäkin oli hankala kirjoittaa. Minusta tuntuu, että ihmiset tekevät jatkuvasti hyppäyksiä muotoa "tämä asia on tuolla mittarilla hyvä, siispä se on hyvä" (vrt. [halo effect](https://en.wikipedia.org/wiki/Halo_effect)) tai juuttuvat kiinni lempimuuttujaansa ja yksinkertaisiin selityksiin.

Samankaltaista ideaa selitetään Max Goodbirgin tekstissä "[Causal Explanations Considered Harmful](https://superbowl.substack.com/p/causal-explanations-considered-harmful)" (jossa on hyviä kuvia!)

## Symmetrian rikkominen, yleispätevät vasta-argumentit ja niin edelleen

Inspiraationa toimi Yudkowskyn teksti [Local Validity as a Key to Sanity and Civilization](https://www.lesswrong.com/posts/WQFioaudEH8R7fyhm/local-validity-as-a-key-to-sanity-and-civilization). Yudkowsky käsittelee isompaa pointtia, minä tyydyin puhumaan vain peruspointista "tosillekin väitteille on huonoja argumentteja; huonoja argumentteja ei tule hyväksyä, vaikka ne tukevat omaa joukkuetta; argumentin hyvyyttä voi tutkia erikseen väitteen totuudenmukaisesta".

## Ilmeiset ohjeet

Tämä teksti ja laajemmin koko Itsestäänselvyyksiä-osio tuntuvat minusta kokoelman ytimeltä, siltä, minkä päälle kaikki muut rakentuvat.

Asiat eivät oikeasti ole niin ilmeisiä. Jälkiviisausvinouma on jotakin, mitä olisin voinut käsitellä vielä enemmän -- toisaalta tästäkin löytyy Yudkowskyn kirjoittama hyvä teksti "[Hindsight Devalues Science](https://www.readthesequences.com/Hindsight-Devalues-Science)".

Stefan Schubertin "[The most basic rationality techniques are often neglected](https://stefanschubert.substack.com/p/the-most-basic-rationality-techniques)" ja "[Frequent fallacies](https://stefanschubert.substack.com/p/frequent-fallacies)" ovat niin ikään hyviä. Lainauksia ensimmäisestä:

“Don’t believe things for which you lack evidence. And don’t say such things in discussions.”

“Don’t make irrelevant personal attacks.”

“Don’t attack straw men."

“Define your terms clearly.”

“Make one point at a time.”

“Try not to be too emotional when thinking about heated issues.”

Lisäisin vielä ensimmäiseen pointtiin liittyen "älä sano asioita, joihin et usko".

## Liian kohteliaat tulkinnat

Vasta jonkin verran konseptia kehiteltyäni ja tekstiä kirjoitettuani tajusin, että Yudkowskyn "[Conjunction Controversy (Or, How They Nail It Down)](https://www.lesswrong.com/posts/cXzTpSiCrNGzeoRAz/conjunction-controversy-or-how-they-nail-it-down)" käsittelee juuri konjunktioharhaa ja varoittaa näistä liian kohteliaista tulkinnoista (vieläpä käyttäen sanaa "charitable"). Noh. Täältä ajatus varmaan pitkälti oli lähtöisin. Suosittelen tekstiä.

## Sumuiset ajatukset

Tuntui hyvältä saada tälle konseptille jokin nimi. Vaikka sumuisuuden *syyt* ovat moninaisia ja se ilmenee monella eri tavalla, pidän termiä hyödyllisenä.

Olen myös tykästynyt termiin [substituutio](https://en.wikipedia.org/wiki/Attribute_substitution): kun ihmiset käsittelevät jotakin vaativaa ja korvaavat sen jollakin hieman toisella. (Wikipedia-sivulla on muutama hyvä esimerkki.) Eräs klassikkoesimerkki koskee asian *todennäköisyyden* korvaamista sen *representatiivisuudella* (vrt. konjunktioharha). Wikipedia-sivu [representatiivisuusheuristiikasta](https://en.wikipedia.org/wiki/Representativeness_heuristic) käsittelee aihetta laajemmin.

## Probabilistinen ajattelu

Scott Alexanderin teksti [On first looking into Chapman’s “Pop Bayesianism”](https://slatestarcodex.com/2013/08/06/on-first-looking-into-chapmans-pop-bayesianism/) on hyvä toinen selitys probabilistisen ajattelun hyödyllisyydestä.

Saatat tunnistaa siitä jotakin omista teksteistäni tuttuja aiheita, kuten itsestäänselvyyksien epäitsestäänselvyys, kuinka ihmiset [eksplisiittisesti kysyttäessä](https://ollij.fi/epi/ilmeiset_ohjeet) pitävät jotakin ilmeisinä ja muussa kontekstissa toimivat sen vastaisesti, [jättiläisten olkapäät](https://ollij.fi/epi/jattilaisten_olkapailla) ovat korkealla, [kohteliaita tulkintoja](https://ollij.fi/epi/kohteliaat_tulkinnat) kuinka kaikki tietysti tieteävät perusasiat ja [perusteettomia syytöksiä](https://ollij.fi/epi/helpot_maalitaulut) olkiukkojen kimppuun käymisestä, parempi epi on tärkeää nimenomaan mukavuusalueen ulkopuolella vaikeissa aiheissa, ja tietysti ihmisten epäonnistuminen probabilistisessa ajattelussa.

(Painottaisin vielä, että numeeristen arvojen pyöritteleminen ei ole oleellisin pointti. Tästä lisää myös [toisaalla](https://ollij.fi/epi/miksi_todennakoisyydet).)

## Uskomusten muutos

Toisin sanoen: Bayesin kaava.

Netti on pullollaan selityksiä Bayesin kaavalle. Harva tuntuu oikeasti selittävän intuitioita kaavan taustalla. Suuri osa tuntuu olevan vahvasti matematiikkatilassa, jossa lausekkeita ja lukuja vain pyöritellään ympäriinsä (ilman, että oikein ymmärretään mitä tapahtuu). Pyrin tämän vuoksi selittämään idean mahdollisimman yksinkertaisilla laskuilla ja ilman notaatiota.

Muita materiaaleja: Kuten usein, 3Blue1Brown-kanavan selitykset ovat hyviä: [Bayes theorem, the geometry of changing beliefs](https://www.youtube.com/watch?v=HZGCoVF3YvM). Myös Arbital-sivuston selitys on paremmasta päästä: [Bayes' rule: Guide](https://arbital.com/p/bayes_rule/?l=1zq).

## Miksi todennäköisyydet?

Tässä tekstissä käsitellään hieman useampia aiheita. Lista ei tosiaankaan ole kaikenkattava ja asioita voi selittää eri tavoilla. Tässä joitakin tekstejä, joista olen itse hyötynyt:

- Arbital-sivustolla on muutama hyvä teksti näihin liittyen: yllä linkattu [Bayesin kaavan selitys](https://arbital.com/p/bayes_rule/?l=1zq), [Bayesian view of scientific virtues](https://arbital.com/p/bayes_science_virtues/), [Shift towards the hypothesis of least surprise](https://arbital.com/p/flee_from_surprise/), [Extraordinary claims require extraordinary evidence](https://arbital.com/p/bayes_extraordinary_claims/)
- Yudkowsky: [What is Evidence?](https://www.readthesequences.com/What-Is-Evidence), [Absence of Evidence is Evidence of Absence](https://www.readthesequences.com/Absence-Of-Evidence-Is-Evidence-Of-Absence), ja oikeastaan yleisemmin [Noticing Confusion](https://www.readthesequences.com/Noticing-Confusion-Sequence) -tekstit.
- Päivityksen ja vastapäivityksen laki on hieman tekninen ja hankala. Lisää aiheesta: Yudkowskyn [Conservation of Expected Evidence](https://www.readthesequences.com/Conservation-Of-Expected-Evidence), Scott Garrabrantin [Yes requires the possibility of No](https://www.lesswrong.com/posts/G5TwJ9BGxcgh5DsmQ/yes-requires-the-possibility-of-no), Abram Demskin [Mistakes with Conservation of Expected Evidence](https://www.lesswrong.com/posts/zTfSXQracE7TW8x4w/mistakes-with-conservation-of-expected-evidence)

## Odotusarvosta ja epävarmuudesta

Camillan esitti kaksi väitettä: ensinnäkin sen, että uskomusten epävarmuutta tulee mitata todennäköisyyksillä ja toisekseen sen, että preferenssejä ja epävarmuutta tulee käsitellä odotusarvojen kautta. Ensimmäinen näistä tuloksista kulkee nimellä [Cox's theorem](https://en.wikipedia.org/wiki/Cox%27s_theorem) ja toinen nimellä [von Neumann–Morgenstern utility theorem](https://en.wikipedia.org/wiki/Von_Neumann%E2%80%93Morgenstern_utility_theorem).

On tosin muitakin tällaisia *koherenssiteoreemoja*, kuten [Dutch book](https://en.wikipedia.org/wiki/Dutch_book) ja Abraham Waldin [Complete class theorem](https://doi.org/10.1214/aoms/1177730345).

Nämä asiat ovat tosin hieman monimutkaisempia kuin mitä Camilla antaa ymmärtää. Odotusarvon maksimoiminen tuntuu johtavan reunatapauksissa epäintuitiivisiin tuloksiin -- enkä tarkoita tällä tilanteita, joissa pelataan absurdin suurista rahasummista (raha tai edes onnellisuus kun eivät vastaa ihmisen [arvoja](https://ollij.fi/epi/filosofiatila), toisin kuin Anna vihjasi). Nämä reunatapaukset ovat kuitenkin enemmän tai vähemmän [filosofisia ajatusleikkejä](https://ollij.fi/epi/filosofiatila), joten en juutu niihin tässä.

## Kunnolla tehty todennäköisyyslaskenta

"Evidenssin poissaolo on evidenssiä poissaololle" saattaa kuulostaa jonkun korvaan väärältä -- tässä tapauksessa katso yllä linkattu [Absence of Evidence is Evidence of Absence](https://www.readthesequences.com/Absence-Of-Evidence-Is-Evidence-Of-Absence).

Käsittelin tässä kritiikkiä koskien tiedettä varsin lyhyesti. Lisää aiheesta löytyy tekstistäni "[Kerran luotin](https://ollij.fi/epi/kerran_luotin)" ja sen muistiinpanoista.

## Filosofiatila ja ajatusleikit

Olen miettinyt ja lukenut "filosofiaa" koskevia aiheita, ja näihin on sisältynyt varsin paljon kritiikkiä koskien sitä, mitä usein mielletään filosofiaksi. Yksi ajatuksiini vaikuttanut teksti, David Stoven "[What is Wrong with Our Thoughts?](https://web.maths.unsw.edu.au/~jim/wrongthoughts.html)" on... suorasanaisempi kuin itse kehtasin olla.

## Keskustelunimaisijat

Yudkowskyn "[Politics is the Mind-Killer](https://www.readthesequences.com/Politics-Is-The-Mind-Killer)" käsittelee samankaltaisia ideaa. Kyse ei kuitenkaan ole vain politiikasta (edes laajasti miellettynä).

Joku voisi käyttää samalle konseptille nimitystä "meemi", mutta ihmisille tulee tästä sanasta mieleen hyvin eri asioita (jotka eivät välttämättä vastaa sanan alkuperäistä tarkoitusta), enkä tarkoita hyvällä tavalla. "Keskustelunimaisija" on kuvaavampi.

## Helpot maalitaulut

Tämä on hyvä tilaisuus esittää pahoitteluni kaikille heille, joiden puheita olen teksteissäni käyttänyt esimerkkeinä huonosta epistä. Toivottavasti tekstin luettuanne ymmärrätte, miksi todella halusin puhua oikeista tilanteista enkä vain hypoteettisia "joku voisi ajatella näin" -esimerkkejä. Eikä siinä ole mitään henkilökohtaista -- päinvastoin, pointti on nimenomaan se, että nämä ovat yleisiä ilmiöitä (eikä vain tuttavapiirini ominaisuuksia).

Pidän sitä oikeastaan meriittinä, jos ajatukset ja puheet ovat niin selkeitä, että niitä voi käyttää esimerkkeinä. Paljon yleisempää tuntuu olevan sellainen [sumuinen ajattelu](https://ollij.fi/epi/sumuiset_ajatukset) ja [epämääräinen puhe](https://ollij.fi/epi/matala_informaatio), josta on vaikea sanoa mitä tarkalleen halutaan sanoa ja mitä oikeastaan uskotaan -- että varmaankin tässä on huono epi, mutta toisaalta tilanteeseen löytyy jokin uskottava [kohtelias tulkinta](https://ollij.fi/epi/kohteliaat_tulkinnat), jonka valossa kaikki on kunnossa. Tällaisten esimerkkien ympärille on vaikea rakentaa tekstejä.

Scott Alexanderin tekstissä "[The Cowpox of Doubt](https://slatestarcodex.com/2014/04/15/the-cowpox-of-doubt/)" on esitetty sama pointti siitä, että helpot maalitaulut eivät ole se pointti:

"The more we concentrate on homeopathy, and moon hoaxes, and creationism – the more people who have never felt any temptation towards these beliefs go through the motions of “debunk”-ing them a hundred times to one another for fun – the more we are driving home the message that these are a representative sample of the kinds of problems we face."

## Status

Simlerin ja Hansonin "The Elephant in the Brain" käsittelee statusta ja vastaavia aiheita kirjan edestä.

## Reflektointikyky

Reflektiokykyä ja toisten näkemysten ymmärtämistä voi testata [ideologisella Turingin testillä](https://www.lesswrong.com/tag/ideological-turing-tests). Testissä tavoitteena on kyetä esittää vastakkaisen osapuolen näkemys niin, ettei hän pystyisi erottamaan sinua henkilöstä, joka oikeasti uskoo tähän vastakkaiseen näkemykseen. (Nimi tulee Turingin testistä, jossa tietokone yrittää vakuuttavasti esittää ihmistä.)

## Vakuuttamisesta

Osat koskien helppojen argumenttien kumoamista saivat minut ajattelemaan seuraavaa tekstiä (taas Scott Alexanderilta): "[Weak Men Are Superweapons](https://slatestarcodex.com/2014/05/12/weak-men-are-superweapons/)".

## Suullinen kommunikaatio on lokaalia

Samankaltaisia ideoita on käsitelty Yudkowskyn "[Expecting Short Inferential Distances](https://www.readthesequences.com/Expecting-Short-Inferential-Distances)"-tekstissä.

## Sanoista ja konsepteista

Paljon enemmän koskien kieltä: "[A Human's Guide to Words](https://www.readthesequences.com/A-Humans-Guide-To-Words-Sequence)" (Yudkowsky).

## Tehokkaan maailman hypoteesi

Yudkowskyn kirja "[Inadequate Equilibria](https://equilibriabook.com/)" käsittelee vastaavaa teemaa.

## Negatiivisuus ja status quon puolustajat

"[Why Our Kind Can't Cooperate](https://www.readthesequences.com/Why-Our-Kind-Cant-Cooperate)" (Yudkowsky) käsittelee vastaavia teemoja.

## Insentiivit, koordinaatio ja Pareto-käyrä

Tämä oli ennemminkin kasa irrallisia huomioita ("katso tuonne!") kuin yhtenäinen tarina.

Scott Alexanderin "[Meditations on Moloch](https://slatestarcodex.com/2014/07/30/meditations-on-moloch/)" saa vahvan suositukseni (pituudestaan huolimatta).

## Kerran luotin

Lisää tiedettä koskien voi lukea esimerkiksi [Scott Alexanderilta](https://www.lesswrong.com/codex#YhQ39PPHNrRCgYXcs) tai [Yudkowskylta](https://www.readthesequences.com/Science-And-Rationality-Sequence) tai [Gwern Branwenilta](https://gwern.net/#meta-science). Ja mitä tulee ihmiskuntaan ja sen selviytymiseen: [ei ole mitään sääntöä, joka sanoo, että selviämme kyllä](https://www.youtube.com/watch?v=JD_iA7imAPs).

## Epi on tärkeää

Olen käyttänyt paljon tilaa kirjoittaakseni itse epistä ja sen parantamisesta. Epin tärkeyttä, sitä miksi välittää tästä kaikesta, käsittelen vasta lopuksi.

Syy on se, että sitä on oikeasti aika vaikea selittää. Ihmisten ensireaktiot liittyvät varsin usein [helppoihin maalitauluihin](https://ollij.fi/epi/helpot_maalitaulut). On [monia tapoja sivuuttaa](https://ollij.fi/epi/ongelmien_sivuuttamisesta) konkreettisten ongelmien käsittely. Jotkut ajattelevat, että ongelmien syynä on oikeastaan vain nuo [pahat ihmiset](https://ollij.fi/epi/insentiivit). Jotkut esittävät ongelmaan ratkaisun [puolen sekunnin mietinnän](https://ollij.fi/epi/reflektointi) jälkeen. Liian selkeät esimerkit sivuutetaan itsestäänselvyytenä. Erikoisemmat esimerkit saavat kohteekseen [epävalideja argumentteja](https://ollij.fi/epi/symmetrian_rikkominen) ja selityksiä, kuinka on [naiivia](https://ollij.fi/epi/negatiivisuus) uskoa tuollaisen muutoksen olevan mahdollista. Kaiken tämän käsittelyä hankaloittaa [tausta-ajatus](https://ollij.fi/epi/tehokas_maailma), jonka mukaan maailmassa ei oikeasti voi olla mitään pahasti vialla ja että [luotettavat aikuiset](https://ollij.fi/epi/kerran_luotin) pitävät kyllä huolta. Tai [asenne](https://ollij.fi/epi/vakuuttamisesta), että on minun tehtäväni vakuuttaa toinen. Ja jos käsittelen ihmisten epin heikkoutta abstraktilla tasolla, ajattelu ajautuu [hassuihin](https://ollij.fi/epi/kaukotila) [tiloihin](https://ollij.fi/epi/filosofiatila), ajatellaan vinoumien olevan vain [hassuja kokeita](https://ollij.fi/epi/mihin_matematiikkaa) ja selitetään kuinka omituisuuksille on varmastikin jokin [hyvä syy](https://ollij.fi/epi/kohteliaat_tulkinnat).

(Tai sitten jotakin muuta. Tekstissä antamani esimerkit voi sivuuttaa silläkin, että ne ovat abstrakteja, isoja ongelmia. Niihin ei tietenkään yksi ihminen voi vaikuttaa, ja oikeastaan on [rationaalista](https://ollij.fi/epi/insentiivit) olla tekemättä niille mitään, ja [siten ongelmaa ei ole](https://ollij.fi/epi/ongelmien_sivuuttamisesta).)

Ehkä en vieläkään saanut selitettyä pointtiani hyvin. Ehkä en osaa sanoa näitä asioita nätisti.

Alan Turing [esitti](https://rauterberg.employee.id.tue.nl/lecturenotes/DDM110%20CAS/Turing/Turing-1951%20Intelligent%20Machinery-a%20Heretical%20Theory.pdf) *vuonna 1951* ajatukset "once the machine thinking method had started, it would not take long to outstrip our feeble powers" ja "At some stage therefore we should have to expect the machines to take control". Yli *70 vuotta myöhemmin*, yli vuosikymmenen syväoppimisen vallankumouksen alettua ja sen tuomien läpimurtojen jälkeen, kehityksen ollen nopeampaa kuin mitä miltei kukaan on odottanut, tekoälyn tuomien eksistentiaalisten uhkien olemassaoloa pidetään *silti* epäselvinä -- eikä niin, että näiden uhkien välttäminen on *ihmiskunnan keskeisin prioriteetti* ja että tämä on *aika vakava asia*.

Laajemmin [ongelma nousee esille](https://www.safe.ai/statement-on-ai-risk) vasta sitten, kun on saatu valtava määrä empiirisiä todisteita siitä, kuinka tekoäly todella voi ylittää ihmisen tasoon laajassa joukossa tehtäviä. Näitä uhkia ei tietenkään olisi voinut nähdä ennakkoon, ja ongelman käsitteleminen ja varautuminen ennen vuotta 2023 olisi ollut aivan liian ennenaikaista tulevaisuuden spekulointia. (Jotkut tietysti edelleen kiistävät, että mitään uhkaa on. Tai vaikka ongelmia olisikin, niin nyt olisi liian ennenaikaista tehdä niille mitään. Seurataan nyt vielä tilannetta.)

Tämä ei ole miltä täysjärkinen sivilisaatio näyttää.

Väiteet "ihmisiä älykkäämmät tekoälyt luovat eksistentiaalisen riskin" ja "kuolema on paha asia, jolle kannattaisi tehdä jotakin" ovat ilmeisiä. Näistä aiheista on toki kirjoitettu paljon ja käyty debaattia. Nyanssiin uppoutumalla kuitenkin missaa jonkin keskeisin pointin: että nämä todella *ovat* ilmeisiä asioita, että kyseessä ei ole kompakysymys, että kaiken filosofoinnin jälkeen vesi on edelleen märkää.

Olen kirjoittanut muutamia asioita koskien epiä. Monet sanomani asiat tuntuvat itsestäänselvyyksiltä. Tämä ei lopulta haittaa minua. Joskus oleellisinta nimittäin on seurata ilmeisiä ohjeita. Joskus tärkeintä ovat ne itsestäänselvyydet -- siis sellaiset asiat kuten järki, tiede ja valistus. Tiedäthän, hyvä epi.
