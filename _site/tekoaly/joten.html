<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Joten? | ollij.fi</title>
<meta name="generator" content="Jekyll v3.9.3" />
<meta property="og:title" content="Joten?" />
<meta property="og:locale" content="en_US" />
<link rel="canonical" href="http://localhost:4000/tekoaly/joten.html" />
<meta property="og:url" content="http://localhost:4000/tekoaly/joten.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Joten?" />
<script type="application/ld+json">
{"@context":"https://schema.org","@type":"WebPage","headline":"Joten?","url":"http://localhost:4000/tekoaly/joten.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Joten?</h1>
  </header>

  <div class="post-content">
    <p>Ihmiset suhtautuvat tekoälyuhkaan monenlaisilla tavoilla.</p>

<p>Yksi näkökulma, johon olen tykästynyt: hyvät asiat ovat edelleen hyviä.</p>

<p>Olen edellisessä tekstissä kommentoinut, kuinka tekoälyuhka saa jotkut ihmiset sanomaan kaikenlaista hölynpölyä (esimerkkinä kysymys “onko se nyt niin paha, jos tekoäly tappaa kaikki?”). Tällöin olisi hyötyä käyttää “hyvät asiat ovat edelleen hyviä” -periaatetta ja sitä täydentävää “huonot asiat ovat edelleen huonoja” -näkemystä.</p>

<p>Todella, hyvät asiat ovat edelleen hyviä. Omien uskomustensa rehellisesti jakaminen on hyvä. Ihmisten informointi ongelmasta on hyvä. Ongelman ratkominen on hyvä. (Ja hyvä <a href="/epi">epi</a> on edelleen hyvä asia ja tärkeää.)</p>

<p>Todella, huonot asiat ovat edelleen huonoja. Katastrofit ovat huono. Ihmisten kuoleminen on huono. (Näiden todennäköisyyden kasvaminen ei tee niistä vähemmän huonoja.)</p>

<p>Mikä on tietysti eri asia kuin se, että lyödään hanskat tiskiin ja pelkistetään asiat hyvä-paha-akselille. Huonot asiat ovat edelleen huonoja, ja asioiden virheellisesti pelkistäminen yksinkertaiseksi hyvä-paha-jaotteluksi on huono.</p>

<p>Minä olen ajatellut, että näistä aiheista kirjoittaminen on hyvä. Se, että useampi ymmärtää uhkaa paremmin vaikuttaa minusta hyvältä. Minulla ei ollut tämän lisäksi oikein mitään suurta suunnitelmaa tekstejä kirjoittaessani. Yritän vain tehdä asioita, jotka ovat hyviä. En tiedä, mitä muutakaan sitä tekisi.</p>

<p>(Minua tosin huolestuttaa se, että olen esittänyt asiat huonosti, jolloin lukijat eivät vakuutu ja “<a href="/epi/vakuuttamisesta">annan teille yhden mahdollisuuden vakuuttaa minut</a>” -ilmiön seurauksena sivuuttavat muutkin, kenties paremmat, selitykset aiheesta.)</p>

<p>Miten ylipäätään päädyin miettimään ja tekemään asioita aiheeseen liittyen? Siitä on jo jonkin aikaa, mutta päädyin jotakin kautta lukemaan aiheesta. Yleisesti ottaen vain kiinnostuin aiheesta. Pidän aihealuetta mielekkäänä tekemisenä. Minulla oli tosin myös ajatus muotoa “jos tämä ei saa minua muuttamaan toimintaani, niin mikään ei varmaan saisi, ja en tykkää tuosta johtopäätöksestä”. (Mikä on päättelyketju, mihin muut eivät välttämättä samaistu, mutta joka auttaa ymmärtämään omaa lähtökohtaani.)</p>

<p>Nähdäkseni on paljon asioita, joiden tekeminen vie asioita parempaan suuntaan ja saa ihmiskunnan parempaan asemaan. Jotkut näistä liittyvät suoraan tekoälyyn (kuten “selvitetään, miten ihmeessä syväoppimismallit toimivat” tai “rauhassa sen laskentatehon kanssa”). Jotkut taas eivät liity. Minusta esimerkiksi laajasti <a href="/epi">epin</a> parantamiseen liittyvät asiat ovat hyviä.</p>

<p>Kyllä, nämä ongelmat ovat suuria. Sellaisia varteenotettavat ongelmat ovat. Silti ne vaikuttavat mielekkäältä ajanvietteeltä.</p>

<p>Tavoite on saada hyvä tulevaisuus kaikille. Sitähän varten täällä ollaan.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
