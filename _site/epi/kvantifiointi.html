<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Kvantifiointi | ollij.fi</title>
<meta name="generator" content="Jekyll v3.9.3" />
<meta property="og:title" content="Kvantifiointi" />
<meta property="og:locale" content="en_US" />
<link rel="canonical" href="http://localhost:4000/epi/kvantifiointi.html" />
<meta property="og:url" content="http://localhost:4000/epi/kvantifiointi.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Kvantifiointi" />
<script type="application/ld+json">
{"@context":"https://schema.org","@type":"WebPage","headline":"Kvantifiointi","url":"http://localhost:4000/epi/kvantifiointi.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Kvantifiointi</h1>
  </header>

  <div class="post-content">
    <p>Kerran kuulin vinkin “kannattaa laittaa pyykinpesukone käyntiin illalla, koska silloin sähkö on halvempaa”.</p>

<p>“Ei kuulosta järkevältä”, mietin, ja laskin sitten säästön: Tavallisen pesukoneen sähkökulutus on noin kilowattitunti per kerta. Sähkön hinta vaihtelee, mutta päivän minimi ja maksimi ovat keskimäärin kokoluokkaa 10 senttiä kilowattitunnilta (asettaen ylärajan säästölle).</p>

<p><em>Kymmenen senttiä.</em></p>

<p>Sivuutan tarkemman analyysin – tämä ei ole asia, johon kannattaa käyttää vaivaa.</p>

<p>Kvantifiointi ei tapahdu luonnostaan. Ihmisten numeeriset intuitiot ovat huonoja, vaan intuition sijasta asioita pitää oikeasti miettiä.</p>

<p>Syyni tälle uskomukselle ovat samankaltaisia kuin <a href="/epi/binaarinen_jakauma">jakaumien</a> tapauksessa: Omat kokemukset tukevat sitä, että kvantifiointia tulee tehtyä liian vähän. Lukujen käsittely ja kvantifiointi ovat opittuja taitoja. <a href="https://xkcd.com/2091/">Suuret luvut eivät tunnu oikean kokoisilta</a>. Asiaan liittyy erinäisiä kognitiivisia vinoumia: asioiden arvottamisessa <a href="https://en.wikipedia.org/wiki/Scope_neglect">määrät ja kokoluokat sivuutetaan</a>, epämukavien tai kivuliaiden kokemuksien arvioinnissa <a href="https://en.wikipedia.org/wiki/Duration_neglect">tapahtuman kesto ei ole keskeinen</a>, epävarman tapahtuman painotus on <a href="/epi/epa_II">epäsuhtainen sen todennäköisyyteen</a>.</p>

<p>Monesti kvantifiointi on haastavaa: Tarvittavat luvut eivät ole tiedossa. Ei ole selvää, mistä asioista edes haluaisi lukuja. Lopputulokseen vaikuttaa <a href="/epi/yksi_muuttuja">monet tekijät</a>. Jotkin tekijät eivät luontevasti taivu lukumuotoon. Tällöin kvantifiointia tulee tehtyä vielä vähemmän kuin helpoissa “pesukoneen sähkönkulutus” -esimerkeissä.</p>

<p>Näen kvantifioinnilla hyötyä myös tällaisiin tilanteisiin (“kaikki mallit ovat väärässä, mutta jotkut ovat hyödyllisiä”). Haen takaa kuitenkin vielä keskeisempää ja yksinkertaisempaa pointtia: ihmiset miettivät asioiden suuruusluokkia liian vähän.</p>

<p>Tarkoitan sitä, että kun ihmiset sanovat asioita kuten “A on kasvanut” tai “B vaikuttaa C:hen” mietittäisiin, ovatko kasvut tai vaikutukset <em>suuria</em> vai <em>pieniä</em>. Monesti nämä väitteet ovat <a href="/epi/matala_informaatio">kirjaimellisesti tulkittuna mitäänsanomattomia</a> ja ne voivat antaa <em>illuusion</em> siitä, että ymmärtää ilmiötä.</p>

<p>Jos suuruuksia ei mieti, niin päädytään lukemaan listaa “200 Tapaa Säästää Rahaa” tajuamatta, että valtaosa ohjeista ovat turhaa kohinaa, johon ei kannata käyttää aikaa. Päädytään väittelemään aiheista niiden “yhteiskunnallisen merkittävyyden” vuoksi, vaikka ne ovat oikeastaan aika mitättömiä kokoluokiltaan. Päädytään keskittymään <a href="/epi/yksi_muuttuja">yksittäiseen tekijään</a>, joka ei ole edes merkittävimpiä yksittäisiä tekijöitä. Sanotaan “pisaroista koostuu valtameri” unohtaen, että jotkut pisarat ovat suurempia kuin toiset.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
