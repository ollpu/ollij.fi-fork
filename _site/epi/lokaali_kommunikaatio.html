<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Suullinen kommunikaatio on lokaalia | Otsikko</title>
<meta name="generator" content="Jekyll v3.9.3" />
<meta property="og:title" content="Suullinen kommunikaatio on lokaalia" />
<meta name="author" content="Olli Järviniemi" />
<meta property="og:locale" content="en_US" />
<meta name="description" content="Kuvaus" />
<meta property="og:description" content="Kuvaus" />
<link rel="canonical" href="http://localhost:4000/epi/lokaali_kommunikaatio.html" />
<meta property="og:url" content="http://localhost:4000/epi/lokaali_kommunikaatio.html" />
<meta property="og:site_name" content="Otsikko" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Suullinen kommunikaatio on lokaalia" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Olli Järviniemi"},"description":"Kuvaus","headline":"Suullinen kommunikaatio on lokaalia","url":"http://localhost:4000/epi/lokaali_kommunikaatio.html"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Otsikko" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Otsikko</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Suullinen kommunikaatio on lokaalia</h1>
  </header>

  <div class="post-content">
    <h1 id="suullinen-kommunikaatio-on-lokaalia">Suullinen kommunikaatio on lokaalia</h1>

<p>Arkipäiväisessä keskustelussa puheenvuorot ovat yleensä lyhyitä. Pitkän monologin pitäminen on etiketin vastaista ja pidemmälle mentäessä keskeytyksen todennäköisyys kasvaa. Mietintätauon pitäminen monologin keskellä niin ikään johtaa siihen, että joku esittää kysymyksiä tai kommentteja. Keskustelu ajautuu muualle.</p>

<p>Tämän dynamiikan seurauksena suullinen kommunikointi on <em>lokaalia</em>: Pidettävät puheenvuorot ovat lyhyitä. Samanaikaisesti voi esittää vain yhden tai pari esimerkkiä (sen sijaan, että lueteltaisiin pitkiä listoja). Esitettävät muutos- tai parannusehdotukset lähtevät nykyisestä tilasta ja muuttavat vain <em>yksittäisiä</em> tekijöitä isompien muutosten sijasta. Ideat eivät mene <em>syvälle</em>, niitä ei voi kasata <em>päällekkäin</em> torniksi, vaan ajatukset rakentuvat kaikkien jakamien näkemysten ja pohjatietojen päälle. (Tämä vaikutus vahvistuu ihmismäärän kasvaessa – kahden tai kolmen hengen kesken saa helpommin “aitoja” keskusteluja kuin kahdeksan.)</p>

<p>Kuvitellaan esimerkiksi, että satun puhumaan koulutuksesta ja sen kehittämisestä tuttujeni kanssa. Yksittäisiä asioita, kuten “lisätään/poistetaan oppiaine X” (tai muutetaan sen opetussisällöstä tuollaisia juttuja), saa helposti käsiteltyä. Sen sijaan kokonaan oppiainelistan uudelleenmiettiminen on haastavampaa: tämä vaatisi kynää, paperia, miettimisaikaa ja itse miettimistä.</p>

<p>Sitten voi myös esittää vielä suurempia ja epälokaalimpeja ehdotuksia kuten “luovutaan oppiaineista kokonaan ja tarjotaan vain yksittäisiä kursseja koskien pienempiä teemoja”.</p>

<p>“Ahaa, esimerkiksi millaisia kursseja?”, kysyy keskustelukumppanini.</p>

<p>Hermostun. Minulla on pari aiemmin mietittyä ideaa mielessä, mutta tarvitsen vielä jotain. Olisiko tuo? Ai niin, kyllähän sitä vähän käydään lukiossa. Entä tämä? Ei vaikuta kriittiseltä, mutta kelvatkoon. Entä… oivoi, olen pitänyt liian pitkän tauon, pitää alkaa sanoa jotain.</p>

<p>“No tuota, voisi olla keskustelutaitoja, ja henkilökohtaisen talouden perusteet, ja kognitiivisista vinoumista”, saan sanottua.</p>

<p>“Ensimmäiset kaksi kuulostavat ihan hyviltä yläkouluun tai lukioon. Kognitiivisista vinoumista on puhetta psykologian kurssilla. Ei taida tarvita koko järjestelmän uudelleenrakentamista?”</p>

<p>Mumisen kuinka kognitiivisia vinoumia voisi käsitellä paljon paremmin, mutta annan asian olla.</p>

<p>Tekstin välityksellä kommunikoidessa sen sijaan on rajattomasti aikaa miettiä, ja sitä keksiikin enemmän aiheita jotka eivät sovi niin siististi nykyisten oppiaineiden alle ja joita voisi hyvin sisällyttää. (Mainitsen <a href="https://ollij.fi/epi/kerran_luotin">toisaalla</a> joitakin ehdokkaita verrattain tärkeistä asioista, joita koulussa ei niin opeteta.)</p>

<p>Kyse ei ole kuitenkaan tästä nimenomaisesta ideasta (en oikeasti ole miettinyt sitä kovinkaan kauaa). Keksin sen vain <em>esimerkkinä aiheesta</em>, jota olisi vaikea käsitellä suullisesti ilman, että aihetta on miettinyt pidempään etukäteen.</p>

<p>Toinen esimerkki: <a href="https://ollij.fi/epi/mihin_matematiikkaa">Mihin matematiikkaa tarvitaan?</a> -tekstissä avasin yhtä keskeistä syytä sille, miksi pidän (tietyntyyppistä) matematiikkaa hyödyllisenä. Vastaus ei ole sellainen, jota pystyisin välittämään suullisesti arkipäivän keskustelussa – vaikka olen miettinyt asian jo valmiiksi ja kirjoittanut siitä tekstin. Teksti nimittäin hyödyntää toistakymmentä esimerkkiä, joista kunkin käsitteleminen niin ikään vie aikaa, kaikkia ei muista ja jossakin kohtaa pitää pysähtyä miettimään. (Suhtaudun nykyään hieman ymmärtäväisemmin siihen, ettei minulle ole aiemmin tarjottu tyydyttävää vastausta.)</p>

<p>En ole keksinyt hyviä tapoja kiertää keskustelujen lokaaliusongelmaa – muuta kuin tietysti sen, että kirjoittaa tekstejä.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Otsikko</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">{&quot;name&quot;=&gt;&quot;Olli Järviniemi&quot;}</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>Kuvaus
</p>
      </div>
    </div>

  </div>

</footer>
</body>

</html>
