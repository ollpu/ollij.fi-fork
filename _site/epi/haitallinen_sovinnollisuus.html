<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Haitallinen sovinnollisuus | ollij.fi</title>
<meta name="generator" content="Jekyll v3.9.3" />
<meta property="og:title" content="Haitallinen sovinnollisuus" />
<meta property="og:locale" content="en_US" />
<link rel="canonical" href="http://localhost:4000/epi/haitallinen_sovinnollisuus.html" />
<meta property="og:url" content="http://localhost:4000/epi/haitallinen_sovinnollisuus.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Haitallinen sovinnollisuus" />
<script type="application/ld+json">
{"@context":"https://schema.org","@type":"WebPage","headline":"Haitallinen sovinnollisuus","url":"http://localhost:4000/epi/haitallinen_sovinnollisuus.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Haitallinen sovinnollisuus</h1>
  </header>

  <div class="post-content">
    <p>Olen nuorempana ollut luontaisesti melko massaan mukautuva ja sovinnollinen. (Tämä piirteeni on muuttunut <a href="/epi/kerran_luotin">ymmärrettyäni eräitä asioita</a>, mutta se on toinen tarina.) Tällä oli seurauksia: väitellessäni minulla oli tapana erimielisyyksien sijaan ohjata keskustelu väitteeseen, josta olimme samaa mieltä.</p>

<p>Muistikuvani ovat hieman hatarat, mutta tässä on esimerkki: Keskustelin kerran tuttuni kanssa luontaisesta lahjakkuudesta, harjoittelusta ja kiinnostuksesta ja siitä, miten ne vaikuttavat taitolajeissa pärjäämiseen. Päädyin keskustelussa aloittamaan väitteestä “luontaisen lahjakkuuden merkitys on hyvin pieni” ja lopettamaan väitteeseen “ihmiset yleisesti voisivat saada paljon parempia tuloksia, jos kiinnostus ja harjoittelu olisivat kohdillaan”.</p>

<p>Ensimmäinen väite on vahva (mutta pidän sitä nykyään epätotuudenmukaisena). Toinen taas on kenties hyvä pointti, mutta loppukädessä epäkontroversaali väite, josta kaikki voivat sovinnossa olla samaa mieltä.</p>

<p>Ongelma tässä sovinnollisessa lähestymistavassa on se, että se ei oikeastaan johda mihinkään. Kaikki ovat samaa mieltä. Mistäs sitten puhuttaisiin?</p>

<p>Vielä pahempaa on se, että ajatukseni aihetta koskien olivat aika sotkuisia ja enkä täysin erotellut, että nämä ovat hyvin eri väitteitä. Olen puhunut tästä <a href="/epi/matala_informaatio">matalan informaation väitteiden</a> yhteydessä: sama epämääräinen väite (“harjoittelu ja kiinnostus ovat tärkeitä kehityksen kannalta”) vihjaa monenlaisia tulkintoja, joista kenties osa ovat epätosia ja osa tosia, ja ne on siten tärkeä pitää erillään.</p>

<p>Toisessa tapauksessa päädyin keskusteluun, jossa minulla ja toisella osapuolella oli etukäteen vahvoja näkemyksiä aiheesta. Ajattelin, ettei keskustelusta tule hyvää, jos molemmat lähtevät keskusteluun itsevarmoina omista näkemyksistään. Pyrin siis olemaan sovinnollinen ja antamaan vastapuolen näkemyksille enemmän painoarvoa kuin mitä jälkikäteen pidän perusteltuna. Tässä liiallinen sovinnollisuus johti siihen, etten käsitellyt erimielisyyksiä kuten niitä kuuluu tai kunnolla tuonut esiin miksi olen eri mieltä. Koen keskustelun epäonnistuneen siinä, että oikeasti olisi päästy käsiksi erimielisyyksiin ja niiden syihin.</p>

<p>Olen myös ollut keskustelussa, jossa olen toisen osapuolen kanssa eri mieltä, mutta hän kommentoi että “emme välttämättä edes ole tästä eri mieltä”. Tästä olin vahvasti eri mieltä. Ennustettavasti keskustelu ei, ainakaan minun tietääkseni, oikein johtanut uskomusten muuttumiseen kummallakaan osapuolella.</p>

<p>Näissä esimerkeissä sovinnollisuus osoittautui <em>haitalliseksi</em> keskustelun kannalta. Yleisesti sovinnollisuus kuitenkin nähdään positiivisena asiana. Selityksiä?</p>

<p>Erottelisin seuraavat kaksi asiaa: Yksi koskee sellaisia teemoja kuten kyky ja halu selvittää erimielisyyden syitä, toisen osapuolen näkemyksen aidosti kuunteleminen, <a href="/epi/reflektointi">toisen perspektiivin hahmottaminen</a>, empatia ja muut tunnetaidot. Toinen koskee halua olla keskustelun jälkeen samaa mieltä asioista ja erimielisyydestä johtuvia negatiivisia tunteita.</p>

<p>Nämä voivat <a href="/epi/sumuiset_ajatukset">kuulostaa suunnilleen samoilta</a> ja niihin viitataan samoilla sanoilla: ensimmäinen näistä on juurikin sovinnollisuutta, toinen taas on halua olla sovinnossa. Tässä on kuitenkin hienovarainen erottelu, joka erottelee hyvän ja huonon sovinnollisuuden toisistaan.</p>

<p>Syyn uskomusten muutokselle ei pitäisi olla “en tykkää olla eri mieltä ihmisten kanssa” tai “oivoi, keskustelun toinen osapuoli ajattelee minun olevan väärässä, tuntuupas tyhmältä”. Nämä eivät ole syitä, jotka johtavat systemaattisesti totuudenmukaisiin uskomuksiin vaan siihen, että omat uskomukset muuttuvat samoiksi kuin ympärillä olevilla ihmisillä. (Pahempaa, tämä kannustaa itsevarmana esiintymiseen, muiden tunteisiin vetoamiseen ja totuudenmukaisuudesta irralliseen retoriikkaan, millä saa muita vahvimmiten puolelleensa. Mikä voisikaan mennä pieleen?) Tämä on haitallista sovinnollisuutta.</p>

<p>Erottelussa ensimmäisenä mainittu asia, johon liittyy kykyä ja halua selvittää erimielisyyden syitä, sen sijaan on hyvän tyyppistä sovinnollisuutta. Tällä erimielisyyttä voidaan ratkoa ja uskomuksia voidaan päivittää hyvistä syistä. Keskustelu voi myös <em>tuntua</em> sovinnolliselta: siltä, että osapuolet kuuntelevat ja yrittävät ymmärtää toisiaan. Tämä on hyvä sekä epin näkökulmasta että muutenkin.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
