<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Sumuiset ajatukset | Otsikko</title>
<meta name="generator" content="Jekyll v3.9.3" />
<meta property="og:title" content="Sumuiset ajatukset" />
<meta name="author" content="Olli Järviniemi" />
<meta property="og:locale" content="en_US" />
<meta name="description" content="Kuvaus" />
<meta property="og:description" content="Kuvaus" />
<link rel="canonical" href="http://localhost:4000/epi/sumuiset_ajatukset.html" />
<meta property="og:url" content="http://localhost:4000/epi/sumuiset_ajatukset.html" />
<meta property="og:site_name" content="Otsikko" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Sumuiset ajatukset" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Olli Järviniemi"},"description":"Kuvaus","headline":"Sumuiset ajatukset","url":"http://localhost:4000/epi/sumuiset_ajatukset.html"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Otsikko" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Otsikko</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Sumuiset ajatukset</h1>
  </header>

  <div class="post-content">
    <h1 id="sumuiset-ajatukset">Sumuiset ajatukset</h1>

<p>Kieli ei ole eksaktia. Tämä tuntuu melko välttämättömältä. Välillä se on hyvä. Kontekstista pystyy päättelemään paljon. Asioita voi sanoa lyhyesti. Ja yleensä asiat eivät ole niin täsmälleen. Riittää sanoa jotakin vähän sinne päin ja pointista saa silti kiinni. Kaikki tietävät, mitä tarkoitetaan.</p>

<p>Välillä asiat eivät suju niin hyvin. Välillä se on huono, että asioita sanotaan “vähän sinne päin” ja että lauseet, jotka kuulostavat suunnilleen samalta, pyöristetään samoiksi. Esimerkiksi silloin, jos näillä “suunnilleen samoilla” väitteillä on eri totuusarvot, tai ihmisillä on eri uskomukset koskien näitä samankuuloisia väitteitä. Keskustelussa ei päästä riittävään tarkkuuteen. On kuin yrittäisi maalata tarkkoja yksityiskohtia leveällä maalisudilla.</p>

<p>Esimerkki: hyvin spesifi kritiikki, esimerkiksi “aiempi kommenttisi oli ikävä” tai “<a href="https://ollij.fi/epi/symmetrian_rikkominen">tuo argumentin vaihe ei ole validi</a>”, tulkitaankin laajempana kritiikkinä, esimerkiksi “olet ikävä muita kohtaan” tai “uskomuksesi on väärä”. Osa tapahtuu alitajuisesti sanattomalla tasolla. Sitä voi perustella niin, että spesifikin kritiikki on <a href="https://ollij.fi/epi/uskomusten_muutos">evidenssiä</a> sille, että sen esittäjällä on muutakin kritisoitavaa. Mutta…</p>

<p>…ihmisillä <a href="https://en.wikipedia.org/wiki/Halo_effect">on taipumusta</a> ajatella, että yhden hyvän ominaisuuden omaavat asiat ovat hyviä myös muissa jutuissa, ja vastaavasti huonoille ja pahoille ominaisuuksille. Käytetään leveimpiä mahdollisia maalisuteja – asiat ovat “hyviä” tai “pahoja” – silloinkin, kun se selvästi ei ole järkevää.</p>

<p>Ja jos joku esittää <a href="https://ollij.fi/epi/symmetrian_rikkominen">epävalideja argumentteja</a> ja kritisoit näitä argumentteja? Kuulostaa siltä, että olet eri puolella.</p>

<p>Toinen esimerkki: “En tiedä, päteekö tuo” kuulostaa kovasti siltä, että on eri mieltä, eli “mielestäni tuo ei päde” – ja näin tätä fraasia tunnutaankin usein käyttävän. Muut tarkat erottelut uskomusten vahvuuksien välillä (“en pidä tuota todennäköisenä” ja “pidän tuota epätodennäköisenä”) eivät niin ikään onnistu. Kerran kommenttini “laitan tuolle alle 50% todennäköisyyden” referoitiin muodossa “Olli sanoi, että ei ole mahdollista”.</p>

<p>(Tulee mieleen lukemani lainaus, joka kuului suunnilleen “ihmiset ajattelevat väitteen ‘hän on nuori, pitkä ja tummahiuksinen’ negaation olevan ‘hän on vanha, lyhyt ja vaaleahiuksinen’”.)</p>

<p>Ja nämä ovat vielä helppoja esimerkkejä: “aiempi kommenttisi oli ikävä” ja “olet ikävä muita kohtaan” ovat selkeästi eri virkkeet, kun ne kirjotetaan auki. Joskus olen miettinyt, että prosenttien käyttö molemmissa ja fraasit kuten “50% ajasta” johtavat <a href="https://ollij.fi/epi/probabilistinen_ajattelu"><em>todennäköisyyden</em></a> ja <em>frekvenssin</em> samaistamiseen.</p>

<p>Sitten on tilanteet, joissa joku pitää muiden ihmisten toimintaa typeränä ja sanoo “miksi ihmiset tekevät noin?”. Tämä on retorinen kysymys, joka ajaa samaa roolia kuin kommentti “tuo toiminta on typerää” tai “ihmiset ovat tyhmiä”. Ja jos näitä kommentteja pidetään samoina, alitajuisesti toinen korvataan toisella, niin…</p>

<p>…“ihmiset ovat tyhmiä” näyttäytyy <em>vastauksena</em> retoriseen kysymykseen, <em>selityksenä</em> sille, miksi ihmiset toimivat miten toimivat. Ja tämä vastaus on tietysti niin ilmeinen, ettei kysymystä kuulu <em>oikeasti miettiä</em> – missään kohtaa ei tule mietittyä, että tosiaan, <em>miksi</em> ihmiset toimivat (minun mielestäni) typerästi.</p>

<p>Tällaista sumuisuutta on tietysti helppo käyttää epärehellisesti: Esitä monitulkintaisia väitteitä. Vaivihkaa vaihtele niiden merkitysten välillä. Joskus väitteet tulee (tietysti) tulkita kirjaimellisesti ja joskus (tietenkin) “niin kuin ne on tarkoitettu”. Rivien välistä voi viestiä jotakin, mitä ei kuitenkaan tarvitse sanoa suoraan. Esitä <a href="https://ollij.fi/epi/matala_informaatio">matalan informaation väitteitä</a>, jotka ovat kirjaimellisesti (selvästi) tosia, mutta joilla saa luotua haluttua kuvaa. Näin ei jää mitään yksittäistä kohtaa, jota voisi kritisoida, ja siten kritiikiltä on helppo puolustautua. (Erityisesti missään kohtaa sinun ei tarvitse esittää epätosia väitteitä – päinvastoin, esittämäsi faktuaaliset väitteet ovat selvästi tosia.) Retoriset kysymykset ovat vain kysymyksiä, eivät varsinaisia väitteitä. Toisaalta retoriikalla voi verhoilla <a href="https://ollij.fi/epi/symmetrian_rikkominen">epävalideja argumentteja</a>.</p>

<p>Kuten usein, keskeisin ongelma ei kuitenkaan ole <a href="https://ollij.fi/epi/helpot_maalitaulut">helpot maalitaulut</a> ja tietoinen, tarkoituksellinen epärehellisyys. Sen sijaan tällaista toimintaa tuntuu esiintyvän enemmän tai vähemmän tiedostamatta silloin, kun päädytään <a href="https://ollij.fi/epi/miksi_uskot">väittelemään</a>. En kiistä, ettenkö tunnista edellisestä kappaleesta jotakin tuttua (enkä vain omalta kohdaltani). Arkisissakin tilanteissa törmään toistuvasti retorisiin kysymyksiin, joilla luodaan mielikuvia.</p>

<p>Ja kuten usein, vaikka muotoilen tekstini koskien <em>kommunikaatiota</em>, ongelmia on syvemmällä itse <em>ajattelussa</em>. En usko, että ihmiset kyllä ajattelevat asiat selkeästi, mutta kommunikoivat ajatuksiansa epätarkasti. (Tai siis, uskon että näin ei ole.) Kielen ja kommunikaation sumuisuus vaikuttaa myös ajatteluun. Jos puhe on “jotakin sinne päin”, kenties ajattelukaan ei ole niin kirkasta.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Otsikko</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">{&quot;name&quot;=&gt;&quot;Olli Järviniemi&quot;}</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>Kuvaus
</p>
      </div>
    </div>

  </div>

</footer>
</body>

</html>
