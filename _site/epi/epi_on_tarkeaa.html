<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Epi on tärkeää | ollij.fi</title>
<meta name="generator" content="Jekyll v3.9.3" />
<meta property="og:title" content="Epi on tärkeää" />
<meta property="og:locale" content="en_US" />
<link rel="canonical" href="http://localhost:4000/epi/epi_on_tarkeaa.html" />
<meta property="og:url" content="http://localhost:4000/epi/epi_on_tarkeaa.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Epi on tärkeää" />
<script type="application/ld+json">
{"@context":"https://schema.org","@type":"WebPage","headline":"Epi on tärkeää","url":"http://localhost:4000/epi/epi_on_tarkeaa.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Epi on tärkeää</h1>
  </header>

  <div class="post-content">
    <p>Hyvä epi on tärkeää. Uskomusten totuudenmukaisuus on hyvin oleellinen asia. Kyky ymmärtää maailmaa on keskeinen taito.</p>

<p>Minusta vaikuttaa, että monet ihmiset nyökkäilevät mukana ja ovat näennäisesti samaa mieltä näistä väitteistä. Totta kai totuus on tärkeää!</p>

<p>…paitsi silloin kun totuuden etsiminen on vaivalloista, vaikeaa tai vähän ristiriidassa muiden tavoitteiden kanssa. Hups.</p>

<p>Uskomukseni koskien epin tärkeyttä on syvempi – kyllä, on muitakin tärkeitä asioita, mutta tämä todella on yksi Oikeasti Tärkeistä Asioista.</p>

<p>Tässä kohtaa yleensä alan menettää yleisöni. Ihmiset alkavat epäillä. Miksi epi on <em>niin</em> hieno ja tärkeä asia? Mitä hyötyä hyvästä epistä on? Ketä kiinnostaa?</p>

<p>Osittain tässä lienee kyse väärinymmärryksestä. Yleensä ihmiset nimittäin tykkäävät koulutuksesta ja tieteestä. (Silloinkin, kun varsinaiset hyödyt ovat epäsuoria ja vähemmän selkeitä.) Ja yleensä perustelut koulutuksen ja tieteen puolesta liittyvät sellaisiin aiheiisin kuten “sivistys” ja “tieto” ja “parempi ymmärrys”, mikä kuulostaa aika samanlaiselta kuin se, mistä epissä on kyse.</p>

<p>Tämä tuskin tyydyttää epäilijöitä. Kaikkihan tietävät, että koulutus ja tiede ovat tärkeitä asioita. Kai minulla nyt on jokin kiinnostavampi pointti?</p>

<p>Tässä välissä voisin puhua kuinka kaikki eivät tiedä, “ilmiselvien” asioiden toistaminen on välillä hyvä ja uskomuksen kiinnostavuus ei ole sama asia kuin sen totuudenmukaisuus, mutta annan asian olla. Kyllä, minulla <em>on</em> myös kiinnostavampaa sanottavaa, anteeksi, muita keskeisiä syitä uskomukselleni epin tärkeydestä.</p>

<p>Näiden syiden välittäminen muille ei ole helppoa. Jos ihmisillä on jo valmiiksi totuudenmukaiset uskomukset, niin kaikki on hyvin ja epin voi unohtaa. Eli syyt uskomukselleni piilevät siinä, että ihmisten uskomukset <em>eivät</em> aina ole totuudenmukaisia.</p>

<p>Onko minulla antaa esimerkkiä?</p>

<p>Vastaan näin: Mitä käy, jos annan esimerkin, josta ihmiset ovat samaa mieltä kanssani? “Totta kai asia on noin, mutta tuon nyt pystyy näkemään ilman, että tarvitsee puhua tästä ‘epistä’’.” Entä jos annan esimerkin, josta ihmiset ovat eri mieltä? “Jaa, tämä esimerkki ei vakuuta, näyttää siltä että sinä vain olet väärässä tästä asiasta. Sinä niin puhut hyvästä epistä, mutta itse uskot ihan hassuja juttuja.”</p>

<p>Ja toki jos on varma omien uskomustensa totuudenmukaisuudesta, niin kaikki näyttää hyvältä ja epin voi unohtaa. (Sanonta kuuluu: epi on turhaa, paitsi silloin kun on väärässä.)</p>

<p>Saatuani tämän sanottua: kyllä, minulla on antaa esimerkkejä.</p>

<hr />

<p>Uskon tekoälyn olevan eksistentiaalinen uhka ihmiskunnalle.</p>

<p>Tämä ei ole vain “jossakin kaukana tulevaisuudessa” oleva “epärealistinen hypoteettinen skenaario”, vaan lähitulevaisuuden ongelma ja mielestäni kohtalaisen todennäköinen sellainen.</p>

<p>En mene tässä siihen, miksi uskon mitä uskon (mutta <a href="/epi/tekoaly">katso tänne</a>). <a href="/epi/reflektointi">Olen myös varsin tietoinen</a>, etteivät kaikki ole asiasta tätä mieltä. Tyydyn ottamaan seuraavan näkökulman: <em>uskomuksilla on seurauksia</em>. Uskomukseni tekoälyuhasta ei ole irrallinen muista uskomuksistani.</p>

<p>Ehkä olen nähnyt, kuinka ongelma sivuutetaan selvästi täysin epävalideilla argumenteilla – niin “tavallisten ihmisten” kuten “asiantuntijoiden” toimesta – siitäkin huolimatta, että tämä on <em>aika vakava asia</em>, jossa olisi <em>aika tärkeää</em> olla hyvä epi.</p>

<p>Ehkä olen tajunnut, että asiat ovat vaikeita, että käsitellessä vaikeita aiheita sitä tulee ajatuksisssaan sorruttua kaikenlaisiin virheisiin ja että “tavallinen maalaisjärki” on täysin riittämätöntä.</p>

<p>Ehkä olen huomannut, kuinka uhan keskiössä oleva <em>tekninen ongelma</em> jää taka-alalle ja <a href="/epi/keskustelunimaisijat">keskustelu imaistaan</a> vastakkainasetteluihin, sosiaalisiin dynamiikkoihin ja muihin mukaansatempaiseviin aiheisiin.</p>

<p>Ehkä nykyään minulla on vähemmän <a href="/epi/kerran_luotin">sokeaa luottoa</a> muiden ihmisten epiin, mukaan lukien “niihin, joiden kuuluisi tietää asioista”.</p>

<p>Ehkä olen huomannut, että ihmiset ovat kehnoja käsittelemään epistemisiä erimielisyyksiä – tilanteita, joissa ollaan <em>aidosti</em> ja <em>vahvasti</em> eri mieltä asioista vieläpä niin, että erimielisyyttä on vaikea selvittää.</p>

<p>Ehkä ajattelen, että uhan keskiössä oleva tekninen ongelma on <em>oikeasti aika vaikea</em>.</p>

<p>Ehkä uskon, että sivilisaatio epäonnistuu keskeisimmässä tavoitteessaan.</p>

<p>…ja sitä alkaa hahmottamaan, miksi pidän epiä tärkeänä.</p>

<hr />

<p>Asiat ovat vaikeita. Totuudenmukaisten uskomusten muodostaminen on vaikeaa. Etenkin, kun käsitellään sellaisia aiheita, jotka saavat ajattelemaan huonosti. Olen pyrkinyt teksteissäni välttämään tällaisia haastavia aiheita <em>pedagogisista</em> syistä – samoista syistä, miksi harjoittelu aloitetaan helpoimmista eikä vaikeimmista esimerkeistä – enkä siksi, etteivät ne ole tärkeitä.</p>

<p>Laajasti ihmisten arvoihin liittyvät aiheet ovat yksi esimerkki. Olen toisaalla jo käsitellyt <a href="/epi/filosofiatila">ansoja</a>, jotka liittyvät sanaan “arvot” ja siihen liittyviin teemoihin. Olen käsitellyt <a href="/epi/keskustelunimaisijat">keskustelunimaisijoita</a>, jotka vievät keskustelun ja ajattelun mukanaan. Tämä on haastava aihealue.</p>

<p>Juuri “arvoihin” ja “eettisyyteen” liittyvissä aiheissa epi heikkenee – kysehän ei ole <em>uskomuksista</em> vaan <em>arvoista</em>, eikö? Juuri näissä aiheissa ihmiset, tietoisesti tai vähemmän tietoisesti, sivuuttavat epin tärkeyden, kun on muita, tärkeämpiä asioita, joita pitää etusijalla.</p>

<p>Ja ongelmien ratkaisemiseksi auttaa, jos saamme vakuutettua muita. Tällöin tavoite ei ole muodostaa ihmisille oikeita käsityksiä aiheista, vaan saada heidät puolellemme. Ei nyt tietenkään <em>valehdella</em> (harhaan kun voi johtaa sanomatta yhtäkään <a href="/epi/matala_informaatio">kirjaimellisesti</a>, <a href="/epi/sumuiset_ajatukset">yksiselitteisesti</a> epätotta väitettä), kunhan vain perustellaan, miksi olemme oikeassa.</p>

<p>En tiedä konkreettista esimerkkiä, jonka voin esittää ilman, että matkalla on riski astua tusinaan erilaisia ansoja ja harhautua sivuseikkoihin. Tämä on haastava aihealue. Kerron siksi vain lyhyesti tarinan omalta kohdaltani.</p>

<p>Olipa kerran aika, jolloin pidin lihansyöntiä ongelmana: sen seurauksena eläimiä tapetaan ja tämä on paha. Lisäksi lihansyönti johtaa suureen määrään kasvihuonekaasuja. Ilmastonmuutoskaan ei ole hyvä juttu. Etsin aiheesta tietoa netistä ja keskustelin siitä kavereideni kanssa. Luin joitakin lukemia hiilidioksidipäästöistä ja lihansyönnin vaikutuksista. Löysin lukemia, joita siteerata väittelyissä. Minä väittelin aiheesta paljon. Kannustin ihmisiä vähentämään lihan ja muiden eläinperäisten tuotteiden syöntiä. Tein näin itsekin. Ihmiset esittivät väittelyissä erilaisia pointteja. Monet olivat huonoja. Jotkut olivat vähemmän huonoja, mutta ne hukkuivat joukkoon. Aloin nimittäin näkemään trendin, että ihmiset eivät oikeastaan tiedä asiasta.</p>

<p>Vuosia myöhemmin muistellessani näitä tilanteita huomaan monia ongelmia. Keskityin “lihansyöntiin” enkä “eläintuotantoon”, ikään kuin ongelma olisi se lihan <em>syöminen</em> eikä se <em>tuotanto</em>, ikään kuin ongelma olisi nimenomaan <em>liha</em> (mikä näennäisesti on syy eläinten tappamiseen) eikä eläintuotannossa aiheutuva <em>kärsimys</em>. Ennustettavana seurauksena keskityin yksilön toiminnan hyveellisyyteen (syökö lihaa vai ei) enkä <em>vaikutuksiin</em>. En esimerkiksi tullut ajatelleeksi, että broilerit <a href="https://ethical.diet/">viettävät</a> <em>kymmenkertaisia</em> aikoja tuotantolaitoksilla nautoihin verrattuna saman kalorimäärän tuottamiseksi. (Median kautta olin saanut kuvan “punainen liha paha”. <a href="/epi/kerran_luotin">Kerran luotin</a>.) Kuka olisikaan voinut arvata, että <a href="/epi/kvantifiointi">kvantifiointi</a> on tärkeää? Listan kärjessä on kananmunat. Kananmuna ei äkkiseltään <em>tunnu</em> pahalta – eihän kananmunan tuottamisessa tarvitse tappaa, kana vain munii. Kuka olisikaan voinut arvata, että pinnalliset mielikuvat voivat olla väärässä? Lähestymistapani ongelman ratkaisemiseen, siis “vakuuta kavereita aiheesta”, ei niin ikään perustunut eri strategioiden vertailuun vaan vähemmän imarteleviin syihin.</p>

<p>Epäonnistumiset eivät suinkaan olleet välinpitämättömyyttä. Minä välitin. Se on <em>välttämätön</em> askel. Se vain ei ole <em>riittävä</em>.</p>

<p>Keskityin aivan liian vähän totuudenmukaisten uskomusten muodostamiseen ja liikaa muiden ihmisten vakuuttamiseen (omista epätotuudenmukaisista näkemyksistäni). En silloin ymmärtänyt, että hyvä epi on tärkeää ja että hyvä epi on <em>keskeinen osa eettistä toimintaa</em>.</p>

<p>“En tiennyt” ei ole puolustus, joiden seurauksena epäonnistuminen ei ole minun vikani. Se on <em>syy epäonnistumiselle</em>. Jos olisin halunnut saada parempia tuloksia, niin <em>minun</em> olisi pitänyt ottaa vastuu totuudenmukaisten uskomusten muodostamisesta.</p>

<p>Tietysti minä voisin taputella itseäni selkään siitä, kuinka olin vähemmän väärässä kuin monet muut osapuolet ja siten tuudittautua ajatukseen, että toimin hyvin ja paremmin kuin muut.</p>

<p>…mutta tämä on juuri yksi niistä syistä, minkä vuoksi epi rappeutuu. Rima on “parempi kuin muut” (lue: voittaa väittely), ei “riittävä hyvien tulosten saamiseksi”. Tekosyiden etsimistä, vastuun siirtämistä muualle, sitä että ongelma ei ollut minä vaan nuo <a href="/epi/helpot_maalitaulut">helpot maalitaulut</a>.</p>

<p>Tämä on esimerkki yleisemmästä ilmiöstä, kuinka ihmiset nyökkäilevät mukana kuullessaan “epi on tärkeää” ja… eivät oikeasti pidä epiä tärkeänä. Epi on tärkeää, mutta vielä tärkempää on nuo muut jutut.</p>

<p>Ja pointtini on, että hyvä epi on <em>keskeisen tärkeää</em>, että sitä ei voi vain sivuuttaa muiden “tärkeämpien” juttujen takia.</p>

<p>Kyllä, tämä koskee muitakin kuin selvästi moraaliin liittyviä aiheita. Myös muitakin kuin vain selkeintä esimerkkiä.</p>

<p>Muistan runoon “<a href="https://en.wikipedia.org/wiki/First_they_came_...">First they came …</a>” kohdistetun <a href="https://twitter.com/HiFromMichaelV/status/1161174071469641728">viittauksen</a>, josta oikein pidin.</p>

<p>“First they came for the socialists, and I did not speak out—
     Because I was not a socialist.</p>

<p>Then they came for the trade unionists, and I did not speak out—
     Because I was not a trade unionist.</p>

<p>Then they came for the Jews, and I did not speak out—
     Because I was not a Jew.</p>

<p>Then they came for me—and there was no one left to speak for me.”</p>

<p><br /></p>

<p>“First they came for the epistemology. We don’t know what happened next.”</p>

<hr />

<p>Muutamia vuosia sitten eräs henkilö sanoi minulle, “Tuttuni on biologi ratkaistaakseen ikääntymisen ongelman, jotta sen jälkeen on aikaa mihin tahansa muuhun.”</p>

<p>Muistan tarkalleen, mitä mietin tämän jälkeen:</p>

<p>“Outo tyyppi”,</p>

<p>“No on tuossa tavallaan järke–”, ja heti perään</p>

<p>“Eihän tuo tietenkään onnistu”.</p>

<p>Välitön, sanaton <a href="/epi/miksi_uskot">rationalisointi</a>. En suinkaan pysähtynyt mietitmään, voiko ikääntymistä ratkaista vai ei. Jollain tasolla tiedostin “jos hän on oikeassa, niin se tarkoittaa, että <em>minä olen väärässä</em>(!) ja keskityn turhiin asioihin”, mutta tämäkin ajatus tapahtui vain sanattomasti mieleni perukoilla. Minä kavahdin ajatusta, alitajuisesti työnsin sen sivuun ja rationalisoin, ettei asialle voi tehdä mitään.</p>

<p>Mutta jos saan olla rehellinen, niin:</p>

<p>Minä en halua kuolla. Kuolema on paha. Todella, <em>todella</em> toivon pääsevämme siitä eroon.</p>

<p>Pystyn kuvittelemaan kaikenlaisia reaktioita näihin sanoihin. Ensimmäisenä tietysti “outo tyyppi”.</p>

<p>Sitten on reaktiot kuten “en tykkää ajatella kuolemaa”. En minäkään. Valitettavasti todellisuus ei katoa, kun siihen lakkaa uskomasta tai lopettaa ajattelemasta.</p>

<p>Sitten on reaktiot kuten “se on niin pitkän ajan päästä ettei siitä kannata murehtia”. Ihmisillä tosiaan on <a href="https://en.wikipedia.org/wiki/Hyperbolic_discounting">tapana painottaa lähitulevaisuutta kohtuuttoman paljon</a>, mutta tämä ei ole järkevä tapa käsitellä ongelmia, joiden ratkaisemisessa menee pidempään.</p>

<p>Sitten on reaktiot kuten “tavallinen elämä on ihan riittävän pitkä”. Minä en näe mikä <a href="/epi/symmetrian_rikkominen">rikkoo symmetrian</a> 30 tai 80 vuoden tai <em>paljon</em> pidemmän elämän välillä – ja uskon monen silti preferoivan 80 vuotta 30 yli. Ehkä <a href="/epi/tehokas_maailma">nykytilanne ei olekaan optimi</a> ja pidempi elämä tosiaan on parempi.</p>

<p>Sitten on reaktiot kuten “kuvittele kuinka ikävää elämä on, kun on todella vanha ja keho rapistuu”, ikään kuin tämä ei myös olisi ongelma, joka halutaan ratkaista.</p>

<p>Sitten on reaktiot kuten “kuolema on luonnollinen osa elämää”, ikään kuin tämä olisi validi argumentti kuoleman hyvyyden puolesta. Ja vaikka olisikin, niin minun preferenssini ovat minun preferenssini, olivat ne sitten “luonnollista” tai ei. Kuolematta oleminen on <em>hyvin</em> korkealla preferenssilistallani.</p>

<p>Ja niin edelleen ja niin edelleen.</p>

<p>Ja viimeisenä on omistakin ajatuksistani löytynyt “eihän tuo tietenkään onnistu, paitsi ehkä joskus tulevaisuudessa kun me olemme jo kuolleet”.</p>

<p>Nyt olemme jo päässeet <em>arvokysymyksestä</em> (onko kuolema paha?) <em>epistemiseen kysymykseen</em> (voiko sille tehdä jotain?). Vaikka ei voisi, niin olen silti rehellinen preferensseistäni: minä <em>en halua</em> kuolla.</p>

<p>Mitä tulee pystymiseen: <em>miksi uskot mitä uskot</em>? Nuoremman minän vastaus oli “koska kavahdan ajatusta siitä, että sille voisi tehdä jotakin, mutta minä en tee”, mikä on, no, huono syy.</p>

<p>Nykyään minä uskon, että asialle <em>voi</em> tehdä jotakin. Vähintäänkin ihmiset (erityisesti ihmisten <em>aivot</em>) <a href="https://waitbutwhy.com/2016/03/cryonics.html">voidaan</a> <em>säilyttää</em> siihen asti, kunnes ihmiskunta on riittävän kehittynyt ratkaisemaan ongelman <em>kokonaan</em>.</p>

<p>…mikä taas tarjoaa mahdollisuuksia uusille refleksinomaisille vasta-argumenteille ja rationalisoinneille.</p>

<p>Toimiiko säilytääminen oikeasti? Tuleeko ihmiskunta kehittymään riittävästi uudelleenherättämistä varten? Voiko säilyttämisprosessi epäonnistua?</p>

<p>En tiedä. Minä todella haluaisin tietää paremmin, siis omata totuudenmukaisemmat uskomukset asiasta.</p>

<p>Uskon kuitenkin, että mahdollisuudet olisivat paremmat, jos kuoleman välttäminen nähtäisiin <em>ihmiskunnan keskeisenä tavoitteena</em>. Mitä se tietysti on. Kuolema on niitä harvoja asioita, joita ei voi peruuttaa – sen ratkaisemisen jälkeen meillä on <em>aikaa</em>.</p>

<p><em>Kaikki</em> eivät <a href="/epi/leveat_jakaumat">varmastikaan</a> omaa samoja preferenssejä kuin minä. Yleisesti tosin kuolemaa tunnutaan pitävän pahana asiana. <a href="/epi/filosofiatila">Filosofisissa keskusteluissa</a> tätä voi toki kyseenalaistaa, mutta vaikka kuinka filosofoisi, on vesi edelleen märkää ja oikeassa elämässä ihmiset surevat, kun läheinen kuolee. Ja paljon on sellaisiakin ihmisiä, jotka eivät odota omaa kuolemaansa innolla.</p>

<p>Jos et todella pidä kuolemaa pahana asiana, niin voit toki unohtaa tämän kaiken. Me muut voisimme silti tehdä asialle jotain.</p>

<p>…jos emme juuttuisi rationalisointeihin, symmetriaa rikkomattomiin argumentteihin, kaukana olevien asioiden sivuuttamiseen tai ihan vain ajatukseen “outo tyyppi”. Muitakin esteitä tietysti on, mutta ensimmäiseen aitaan kompastuminen riittää epäonnistumiseen.</p>

<p>Seurauksena selvitymistodennäköisyydet romahtavat alaspäin.</p>

<p>Kaikilla.</p>

<p>Kuka olisikaan arvannut, että pienenpieni rationalisointi…</p>

<p>…ihan vain ikävän ajatuksen sivuun työntämiseksi…</p>

<p>…toistuvasti eri ihmisten toimesta…</p>

<p>…voisi olla kuolettava?</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
