<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Muistiinpanoja | ollij.fi</title>
<meta name="generator" content="Jekyll v3.9.3" />
<meta property="og:title" content="Muistiinpanoja" />
<meta property="og:locale" content="en_US" />
<link rel="canonical" href="http://localhost:4000/epi/muistiinpanoja.html" />
<meta property="og:url" content="http://localhost:4000/epi/muistiinpanoja.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Muistiinpanoja" />
<script type="application/ld+json">
{"@context":"https://schema.org","@type":"WebPage","headline":"Muistiinpanoja","url":"http://localhost:4000/epi/muistiinpanoja.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Muistiinpanoja</h1>
  </header>

  <div class="post-content">
    <h2 id="jakaumat-ovat-leveitä"><a href="/epi/leveat_jakaumat">Jakaumat ovat leveitä</a></h2>

<p>Inspiraationa toimi Scott Alexanderin “<a href="https://www.lesswrong.com/posts/baTWMegR42PAsH9qJ/generalizing-from-one-example">Generalizing from One Example</a>”, jossa käsitellään syvemmin yhtä tekijää, joka saa ihmisiä aliarvioimaan jakaumien leveyttä.</p>

<p>Kirjoitettuani tekstini törmäsin Duncan Sabienin tekstiin “<a href="https://homosabiens.substack.com/p/social-dark-matter">Social Dark Matter</a>”, joka menee paljon syvemmälle.</p>

<h2 id="matalan-informaation-väitteet"><a href="/epi/matala_informaatio">Matalan informaation väitteet</a></h2>

<p>Inspiraationa toimi Eliezer Yudkowskyn “<a href="https://www.readthesequences.com/The-Fallacy-Of-Gray">The Fallacy of Gray</a>”.</p>

<h2 id="kvantifiointi"><a href="/epi/kvantifiointi">Kvantifiointi</a></h2>

<p>Tämä oli vaikea teksti kirjoittaa. Pointti on sinänsä itsestään selvä: kyllä, asioita voi vertailla ja laittaa järjestykseen ja lukuja voi käyttää suuruuden mittaamiseen. Silti…</p>

<p>Minun oli vaikea keksiä hyviä esimerkkejäkään (pysyessäni kaukana <a href="/epi/keskustelunimaisijat">keskustelunimaisijoista</a>). Tämä on asia, mitä tapahtuu sinänsä kaikkialla, mutta tuntuu epäreilulta valita jokin tietty silmätikuksi. “Eihän tuo nyt ole mitenkään ihmeellinen esimerkki, asiat vain ovat noin” ja “miten tuota nyt sitten kvantifioisi järkevästi” olisivat molemmat ihan järkeviä reaktioita. Toisaalta… tämä on vähän minun pointtini. Kvantifiointi ei ole helppoa, sitten sitä ei tehdä, tätä tapahtuu koko ajan ja välillä tästä on haittaa.</p>

<h2 id="yhden-muuttujan-malli"><a href="/epi/yksi_muuttuja">Yhden muuttujan malli</a></h2>

<p>Tämäkin oli hankala kirjoittaa. Minusta tuntuu, että ihmiset tekevät jatkuvasti hyppäyksiä muotoa “tämä asia on tuolla mittarilla hyvä, siispä se on hyvä” (vrt. <a href="https://en.wikipedia.org/wiki/Halo_effect">halo effect</a>) tai juuttuvat kiinni lempimuuttujaansa ja yksinkertaisiin selityksiin.</p>

<p>Samankaltaista ideaa selitetään Max Goodbirgin tekstissä “<a href="https://superbowl.substack.com/p/causal-explanations-considered-harmful">Causal Explanations Considered Harmful</a>” (jossa on hyviä kuvia!)</p>

<h2 id="symmetrian-rikkominen-yleispätevät-vasta-argumentit-ja-niin-edelleen"><a href="/epi/symmetrian_rikkominen">Symmetrian rikkominen, yleispätevät vasta-argumentit ja niin edelleen</a></h2>

<p>Inspiraationa toimi Yudkowskyn teksti <a href="https://www.lesswrong.com/posts/WQFioaudEH8R7fyhm/local-validity-as-a-key-to-sanity-and-civilization">Local Validity as a Key to Sanity and Civilization</a>. Yudkowsky käsittelee isompaa pointtia, minä tyydyin puhumaan vain peruspointista “tosillekin väitteille on huonoja argumentteja; huonoja argumentteja ei tule hyväksyä, vaikka ne tukevat omaa joukkuetta; argumentin hyvyyttä voi tutkia erikseen väitteen totuudenmukaisesta”.</p>

<h2 id="ilmeiset-ohjeet"><a href="/epi/ilmeiset_ohjeet">Ilmeiset ohjeet</a></h2>

<p>Tämä teksti ja laajemmin koko Itsestäänselvyyksiä-osio tuntuvat minusta kokoelman ytimeltä, siltä, minkä päälle kaikki muut rakentuvat.</p>

<p>Asiat eivät oikeasti ole niin ilmeisiä. Jälkiviisausvinouma on jotakin, mitä olisin voinut käsitellä vielä enemmän – toisaalta tästäkin löytyy Yudkowskyn kirjoittama hyvä teksti “<a href="https://www.readthesequences.com/Hindsight-Devalues-Science">Hindsight Devalues Science</a>”.</p>

<p>Stefan Schubertin “<a href="https://stefanschubert.substack.com/p/the-most-basic-rationality-techniques">The most basic rationality techniques are often neglected</a>” ja “<a href="https://stefanschubert.substack.com/p/frequent-fallacies">Frequent fallacies</a>” ovat niin ikään hyviä. Lainauksia ensimmäisestä:</p>

<p>“Don’t believe things for which you lack evidence. And don’t say such things in discussions.”</p>

<p>“Don’t make irrelevant personal attacks.”</p>

<p>“Don’t attack straw men.”</p>

<p>“Define your terms clearly.”</p>

<p>“Make one point at a time.”</p>

<p>“Try not to be too emotional when thinking about heated issues.”</p>

<p>Lisäisin vielä ensimmäiseen pointtiin liittyen “älä sano asioita, joihin et usko”.</p>

<h2 id="liian-kohteliaat-tulkinnat"><a href="/epi/kohteliaat_tulkinnat">Liian kohteliaat tulkinnat</a></h2>

<p>Vasta jonkin verran konseptia kehiteltyäni ja tekstiä kirjoitettuani tajusin, että Yudkowskyn “<a href="https://www.lesswrong.com/posts/cXzTpSiCrNGzeoRAz/conjunction-controversy-or-how-they-nail-it-down">Conjunction Controversy (Or, How They Nail It Down)</a>” käsittelee juuri konjunktioharhaa ja varoittaa näistä liian kohteliaista tulkinnoista (vieläpä käyttäen sanaa “charitable”). Noh. Täältä ajatus varmaan pitkälti oli lähtöisin. Suosittelen tekstiä.</p>

<h2 id="sumuiset-ajatukset"><a href="/epi/sumuiset_ajatukset">Sumuiset ajatukset</a></h2>

<p>Tuntui hyvältä saada tälle konseptille jokin nimi. Vaikka sumuisuuden <em>syyt</em> ovat moninaisia ja se ilmenee monella eri tavalla, pidän termiä hyödyllisenä.</p>

<p>Olen myös tykästynyt termiin <a href="https://en.wikipedia.org/wiki/Attribute_substitution">substituutio</a>: kun ihmiset käsittelevät jotakin vaativaa ja korvaavat sen jollakin hieman toisella. (Wikipedia-sivulla on muutama hyvä esimerkki.) Eräs klassikkoesimerkki koskee asian <em>todennäköisyyden</em> korvaamista sen <em>representatiivisuudella</em> (vrt. konjunktioharha). Wikipedia-sivu <a href="https://en.wikipedia.org/wiki/Representativeness_heuristic">representatiivisuusheuristiikasta</a> käsittelee aihetta laajemmin.</p>

<h2 id="probabilistinen-ajattelu"><a href="/epi/probabilistinen_ajattelu">Probabilistinen ajattelu</a></h2>

<p>Scott Alexanderin teksti <a href="https://slatestarcodex.com/2013/08/06/on-first-looking-into-chapmans-pop-bayesianism/">On first looking into Chapman’s “Pop Bayesianism”</a> on hyvä toinen selitys probabilistisen ajattelun hyödyllisyydestä.</p>

<p>Saatat tunnistaa siitä jotakin omista teksteistäni tuttuja aiheita, kuten itsestäänselvyyksien epäitsestäänselvyys, kuinka ihmiset eksplisiittisesti kysyttäessä pitävät jotakin <a href="/epi/ilmeiset_ohjeet">ilmeisenä</a> ja muussa kontekstissa toimivat sen vastaisesti, <a href="/epi/jattilaisten_olkapailla">jättiläisten olkapäät</a> ovat korkealla, <a href="/epi/kohteliaat_tulkinnat">kohteliaita tulkintoja</a> kuinka kaikki tietysti tietävät perusasiat ja <a href="/epi/helpot_maalitaulut">perusteettomia syytöksiä</a> olkiukkojen kimppuun käymisestä, parempi epi on tärkeää nimenomaan mukavuusalueen ulkopuolella vaikeissa aiheissa, ja tietysti ihmisten epäonnistuminen probabilistisessa ajattelussa.</p>

<p>Painottaisin vielä, että numeeristen arvojen pyöritteleminen ei ole oleellisin pointti. Tästä lisää myös <a href="/epi/miksi_todennakoisyydet">toisaalla</a>.</p>

<p>…mutta ymmärrän, miksi ihmiset haluavat vastauksen kysymykseen “miten näitä uskomuksia oikeasti muutetaan todennäköisyyksiksi?”, joten alla on lyhyt vastaukseni. Muistutan vielä, että tämä on analoginen kysymyksen “miten kylmän ja kuumuuden tuntemuksia oikeasti muutetaan Celsius-asteiksi?” kanssa. Sitä on aika vaikea selittää lapselle, jolla ei ole tuntumaa Celsius-asteikosta. Selitykset ovat tosin samanlaisia.</p>

<p><strong>Ensimmäinen näkökulma</strong> on asettaa vertailukohtia. Lämpötila on 20 astetta silloin, kun kesällä on lämmintä. 0 astetta vastaa lämpötilaa syksyn lopulla. Saunassa on 80 astetta.</p>

<p>50 prosenttia vastaa sitä, että pidät kahdesta vaihtoehdosta molempia yhtä todennäköisinä. 100 prosenttia vastaa täyttä varmuutta (jota ei käytännössä ihan saavuteta), 0 prosenttia täyttä varmuutta toiseen suuntaan.</p>

<p><strong>Toinen näkökulma</strong> on verrata omia tuntemuksia oikeisiin arvoihin. “Nyt minulla on hieman viileä. Sanoisin lämpötilan olevan 10 astetta”. Mittari sanoo 14 astetta. Ihan kohtalainen arvio.</p>

<p>Uskomusten tapauksessa prosessi on: Valitse jokin väite, josta olet nyt epävarma, mutta jonka totuusarvon voit saada selville (hieman myöhemmin, etsimällä vastauksen netistä tai jotakin muuta kautta). Mieti, kuinka epävarma olet, ja mittaa sitä numeerisella todennäköisyydellä.</p>

<p>Tämä on hieman vaativampaa kuin lämpötilojen tapauksessa ja tämän hyvin tekemiseen on erilaisia temppuja (esimerkiksi: mieti, kuinka <em>yllättynyt</em> olisit eri tuloksia havaitessasi). Lisäksi ensimmäisellä tai toisella kertaa ei vielä välttämättä saa kuvaa siitä, kuinka hyvin onnistuu. Toisaalta jos ensimmäinen arviosi on “90%, että näin on”, näin ei olekaan ja et oikeastaan yllättynyt tästä, niin muunnos on varmaankin mennyt pieleen.</p>

<p>(Ja kyllä, <a href="/epi/reflektointi">olen tietoinen</a> vastalauseesta “mutta ehkä sinulla kävi vain huono tuuri!”. Ehkä tämä on taas näitä <a href="/epi/ongelmien_sivuuttamisesta">huumorihakuisia väitteitä, joilla sivuutetaan ongelmia</a>. Kyllä, välillä käy “huono tuuri”, siis että epätodennäköisenä pitämäsi asia tapahtuu. Eikä tämä aina tarkoita, että alkuperäinen uskomuksesi tai sen muunnos todennäköisyydeksi oli huono. Muista silti, että huonon tuurin syyttäminen on <a href="/epi/symmetrian_rikkominen">yleispätevä puolustus</a>.)</p>

<p>Avuksi voi olla todennäköisyyksien miettiminen <em>frekvenssien</em> ja osuuksien näkökulmasta. 90 prosenttia vastaa sitä, että voisit tehdä kymmenen tällaista ennustusta ja olla keskimäärin väärässä kerran.</p>

<p><strong>Kolmas näkökulma</strong> on… okei, en keksi tälle lämpötila-analogiaa.</p>

<p>Idea on miettiä, millä kertoimilla olisi valmis lyödä vetoa asiasta. (Kyllä, minunkin äitini varoitti osallistumasta vedonlyönteihin. Jatketaan.) Yleisesti “miten löisin vetoa asiasta” saa miettimään “mitä minä <a href="/epi/kaukotila">oikeasti</a> uskon aiheesta?” ja kertoimien miettiminen auttaa <a href="/epi/kvantifiointi">kvantifioimaan</a> uskomusten vahvuutta.</p>

<p>Miten reagoit ehdotukseen “saat euron, jos tämä asia tapahtuu ja menetät euron, jos se ei tapahdu”?</p>

<p>Jos reaktiosi on “oletko tyhmä, totta kai otan tämä vastaan – ilmaista rahaa!”, niin varmaankin uskomuksesi väitteelle on selvästi yli 50 prosenttia.</p>

<p>Jos reaktiosi on “en, mutta toiseen suuntaan olen valmis ottamaan vedon vastaan”, niin uskomuksesi on alle 50 prosenttia.</p>

<p>Jos reaktiosi on “hmm, enpä tiedä”, niin uskomuksesi lienee 50 prosentin tienoilla.</p>

<p>Entä ehdotukseen “saat euron, jos tämä asia tapahtuu ja menetät <em>kaksi</em> euroa, jos se ei tapahdu”? Tätä kautta saa heijasteltua, ovatko omat todennäköisyydet yli, alle vai suunnilleen 67 prosenttia.</p>

<p>Käytännössä ihmiset suhtautuvat usein epäilevästi vedonlyöntiin: se ei ole sivistynyttä, vaan johtaa uhkapeliriippuvuuteen. Tämä on hyvin harmillinen assosiaatio. Sivistynyttä nimenomaan on se, että ollaan valmiita seisomaan omien sanojen ja uskomusten takana – eikä niin, että suullisesti otetaan kantaa asioihin, mutta peräännytään ottamasta vastuuta sanomisistaan ja testaamasta uskomuksien hyvyyttä.</p>

<p>Joka tapauksessa tätä voi harrastaa rahan sijasta myös kuvainnollisilla ennustuspisteillä (tai <a href="https://manifold.markets/">leikkirahalla</a>) – tai ihan vain ajatuksen tasolla reflektoidakseen, kuinka vahvasti oikeasti uskoo mitä uskoo.</p>

<h2 id="uskomusten-muutos"><a href="/epi/uskomusten_muutos">Uskomusten muutos</a></h2>

<p>Toisin sanoen: Bayesin kaava.</p>

<p>Netti on pullollaan selityksiä Bayesin kaavalle. Harva tuntuu oikeasti selittävän intuitioita kaavan taustalla. Suuri osa tuntuu olevan vahvasti matematiikkatilassa, jossa lausekkeita ja lukuja vain pyöritellään ympäriinsä (ilman, että oikein ymmärretään mitä tapahtuu). Pyrin tämän vuoksi selittämään idean mahdollisimman yksinkertaisilla laskuilla ja ilman notaatiota.</p>

<p>Kuten usein, 3Blue1Brown-kanavan selitykset ovat hyviä: <a href="https://www.youtube.com/watch?v=HZGCoVF3YvM">Bayes theorem, the geometry of changing beliefs</a>. Myös Arbital-sivuston selitys on paremmasta päästä: <a href="https://arbital.com/p/bayes_rule/?l=1zq">Bayes’ rule: Guide</a>.</p>

<h2 id="miksi-todennäköisyydet"><a href="/epi/miksi_todennakoisyydet">Miksi todennäköisyydet?</a></h2>

<p>Tässä tekstissä käsitellään hieman useampia aiheita. Lista ei tosiaankaan ole kaikenkattava ja asioita voi selittää eri tavoilla. Tässä joitakin tekstejä, joista olen itse hyötynyt:</p>

<ul>
  <li>Arbital-sivustolla on muutama hyvä teksti näihin liittyen: yllä linkattu <a href="https://arbital.com/p/bayes_rule/?l=1zq">Bayesin kaavan selitys</a>, <a href="https://arbital.com/p/bayes_science_virtues/">Bayesian view of scientific virtues</a>, <a href="https://arbital.com/p/flee_from_surprise/">Shift towards the hypothesis of least surprise</a>, <a href="https://arbital.com/p/bayes_extraordinary_claims/">Extraordinary claims require extraordinary evidence</a></li>
  <li>Yudkowsky: <a href="https://www.readthesequences.com/What-Is-Evidence">What is Evidence?</a>, <a href="https://www.readthesequences.com/Absence-Of-Evidence-Is-Evidence-Of-Absence">Absence of Evidence is Evidence of Absence</a>, ja oikeastaan yleisemmin <a href="https://www.readthesequences.com/Noticing-Confusion-Sequence">Noticing Confusion</a> -tekstit.</li>
  <li>Päivityksen ja vastapäivityksen laki on hieman tekninen ja hankala. Lisää aiheesta: Yudkowskyn <a href="https://www.readthesequences.com/Conservation-Of-Expected-Evidence">Conservation of Expected Evidence</a>, Scott Garrabrantin <a href="https://www.lesswrong.com/posts/G5TwJ9BGxcgh5DsmQ/yes-requires-the-possibility-of-no">Yes requires the possibility of No</a>, Abram Demskin <a href="https://www.lesswrong.com/posts/zTfSXQracE7TW8x4w/mistakes-with-conservation-of-expected-evidence">Mistakes with Conservation of Expected Evidence</a></li>
</ul>

<h2 id="odotusarvo-ja-epävarmuus"><a href="/epi/odotusarvo">Odotusarvo ja epävarmuus</a></h2>

<p>Camilla esitti kaksi väitettä: ensinnäkin sen, että uskomusten epävarmuutta tulee mitata todennäköisyyksillä ja toisekseen sen, että preferenssejä ja epävarmuutta tulee käsitellä odotusarvojen kautta. Ensimmäinen näistä tuloksista kulkee nimellä <a href="https://en.wikipedia.org/wiki/Cox%27s_theorem">Cox’s theorem</a> ja toinen nimellä <a href="https://en.wikipedia.org/wiki/Von_Neumann%E2%80%93Morgenstern_utility_theorem">von Neumann–Morgenstern utility theorem</a>.</p>

<p>On tosin muitakin tällaisia <em>koherenssiteoreemoja</em>, kuten <a href="https://en.wikipedia.org/wiki/Dutch_book">Dutch book</a> ja Abraham Waldin <a href="https://doi.org/10.1214/aoms/1177730345">Complete class theorem</a>. Johtopäätös on samanhenkinen: uskomuksia tulee mitata todennäköisyyksillä ja preferenssejä käsitellä odotusarvojen kautta, tai muuten käy huonosti.</p>

<p>(Jos haluaa lukea tekstin, jossa koherenssia käsitellään tarkasti yksityiskohtia myöten, suosittelen Yudkowskyn tekstiä <a href="https://www.lesswrong.com/posts/RQpNHSiWaXTvDxt6R/coherent-decisions-imply-consistent-utilities">Coherent decisions imply consistent utilities</a>.)</p>

<p>Nämä asiat ovat tosin hieman monimutkaisempia kuin mitä Camilla antaa ymmärtää. Odotusarvon maksimoiminen tuntuu johtavan reunatapauksissa epäintuitiivisiin tuloksiin – enkä tarkoita tällä tilanteita, joissa pelataan absurdin suurista rahasummista (raha tai edes onnellisuus kun eivät vastaa ihmisen <a href="/epi/filosofiatila">arvoja</a>, toisin kuin Anna vihjasi). Nämä reunatapaukset ovat kuitenkin enemmän tai vähemmän <a href="/epi/filosofiatila">filosofisia ajatusleikkejä</a>, joten en juutu niihin tässä (mutta jos välttämättä haluat, niin löydät yhden <a href="https://www.lesswrong.com/posts/9RCoE7jmmvGd5Zsh2/the-lifespan-dilemma">täältä</a>).</p>

<p>Sain lukijalta palautetta siitä, kuinka dialogissa sivuutettiin preferenssien reflektoinnin haaste: pelkästään “sinun tulee maksimoida odotusarvoa” ei kerro, mitä tehdä ristiriitaisten intuitioiden ja mieltymysten esiintyessä.</p>

<p>Olen samaa mieltä, että tämä on haastavaa. En todellakaan väitä antaneeni tähän ratkaisua.</p>

<p>Pointtiani selkeyttää konsepti <em>deskriptiivinen-preskriptiivinen-normatiivinen</em> -jaottelusta.</p>

<p><em>Deskriptiivinen</em> näkökulma epävarmuuteen käsittelee sitä, miten <em>ihmiset käytännössä</em> käsittelevät epävarmuutta ja tekevät päätöksiä. Esimerkiksi kognitiivisesta psykologiasta löytyy tällaista lähestymistapaa.</p>

<p><em>Normatiivinen</em> näkökulma käsittelee, miten epävarmuutta ja päätöksiä <em>ideaalisti</em> käsitellään. Todennäköisyyslaskenta on keskeinen esimerkki.</p>

<p><em>Preskriptiivinen</em> näkökulma käsittelee sitä, miten <em>käytännössä</em> voidaan toimia <em>paremmin</em>. Miten päästään täältä tuonne? Tämä yhdistää deskriptiivisen ja normatiivisen puolen huomioita.</p>

<p>Tämän tekstin teema on normatiivinen näkökulma epävarmuuteen ja preferensseihin. Odotusarvot ovat oikea (tai ainakin melko oikea) lähestymistapa. En ottanut kantaa siihen, miten tähän päästään. Se ei ole tekstin aihe.</p>

<p>Käytän tilaisuuden hyväkseni ja huomautan, ettei luonnollisessa kielessä ole itsessään deskriptiivinen-preskriptiivinen -erottelua. “Ihmiset eivät käytännössä tee päätöksiään odotusarvolaskelmien kautta!” voi kuulostaa nasevalta vasta-argumentilta: Tietenkään ihmiset eivät mieti asioita numeeristen todennäköisyyksien kautta! (Deskriptiivinen väite.) Sopivalla äänenpainolla saa kuitenkin samalla välitettyä <em>presekriptiivistä</em> väitettä: että näin ei kannatakaan tehdä, että todennäköisyyksiä ei kannata käyttää, että se miten asiat ovat nyt on oikeastaan hyvä. (Taas yksi voitto <a href="/epi/negatiivisuus">status quon puolustajille</a>.)</p>

<p>Ja yritäpä oikeassa keskustelutilanteessa vastata tällaiseen kommenttiin “deskriptiivisesti tulkittuna väitteesi on selvästi tosi, mutta luonnollisessa kielessä ei ole selvää erottelua deskriptiivisten ja preskriptiivisten väitteiden välillä, ja tunnuit äänensävylläsi samalla esittävän väitteen preskriptiivisessä muodossa ja yrittävän saada tämän muodon kuulostamaan ilmeiseltä, mitä pidän hieman epärehellisenä retorisena keinona”.</p>

<h2 id="kunnolla-tehty-todennäköisyyslaskenta"><a href="/epi/kunnolla">Kunnolla tehty todennäköisyyslaskenta</a></h2>

<p>“Evidenssin poissaolo on evidenssiä poissaololle” saattaa kuulostaa jonkun korvaan väärältä – tässä tapauksessa katso <a href="https://www.readthesequences.com/Absence-Of-Evidence-Is-Evidence-Of-Absence">Absence of Evidence is Evidence of Absence</a> (Yudkowsky).</p>

<p>Käsittelin tässä kritiikkiä koskien tiedettä varsin lyhyesti. Lisää aiheesta löytyy tekstistäni “<a href="/epi/kerran_luotin">Kerran luotin</a>” ja sen muistiinpanoista.</p>

<h2 id="filosofiatila-ja-ajatusleikit"><a href="/epi/filosofiatila">Filosofiatila ja ajatusleikit</a></h2>

<p>Olen miettinyt ja lukenut “filosofiaa” koskevia aiheita, ja näihin on sisältynyt varsin paljon kritiikkiä koskien sitä, mitä usein mielletään filosofiaksi. Yksi ajatuksiini vaikuttanut teksti, David Stoven “<a href="https://web.maths.unsw.edu.au/~jim/wrongthoughts.html">What is Wrong with Our Thoughts?</a>” on suorasanaisempi kuin itse kehtasin olla.</p>

<h2 id="keskustelunimaisijat"><a href="/epi/keskustelunimaisijat">Keskustelunimaisijat</a></h2>

<p>Yudkowskyn “<a href="https://www.readthesequences.com/Politics-Is-The-Mind-Killer">Politics is the Mind-Killer</a>” käsittelee samankaltaisia ideaa. Kyse ei kuitenkaan ole vain politiikasta (edes laajasti miellettynä).</p>

<p>Joku voisi käyttää samalle konseptille nimitystä “meemi”, mutta ihmisille tulee tästä sanasta mieleen hyvin eri asioita (jotka eivät välttämättä vastaa sanan alkuperäistä tarkoitusta), enkä tarkoita tätä hyvällä tavalla. “Keskustelunimaisija” on kuvaavampi.</p>

<h2 id="helpot-maalitaulut"><a href="/epi/helpot_maalitaulut">Helpot maalitaulut</a></h2>

<p>Tämä on hyvä tilaisuus esittää pahoitteluni kaikille heille, joiden puheita olen teksteissäni käyttänyt esimerkkeinä huonosta epistä. Toivottavasti tekstin luettuanne ymmärrätte, miksi todella halusin puhua oikeista tilanteista enkä vain hypoteettisia “joku voisi ajatella näin” -esimerkkejä. Eikä siinä ole mitään henkilökohtaista – päinvastoin, pointti on nimenomaan se, että nämä ovat yleisiä ilmiöitä (eikä vain tuttavapiirini ominaisuuksia).</p>

<p>Pidän sitä oikeastaan meriittinä, jos ajatukset ja puheet ovat niin selkeitä, että niitä voi käyttää esimerkkeinä. Paljon yleisempää tuntuu olevan sellainen <a href="/epi/sumuiset_ajatukset">sumuinen ajattelu</a> ja <a href="/epi/matala_informaatio">epämääräinen puhe</a>, josta on vaikea sanoa mitä tarkalleen halutaan sanoa ja mitä oikeastaan uskotaan – että varmaankin tässä on huono epi, mutta toisaalta tilanteeseen löytyy jokin uskottava <a href="/epi/kohteliaat_tulkinnat">kohtelias tulkinta</a>, jonka valossa kaikki on kunnossa. Tällaisten esimerkkien ympärille on vaikea rakentaa tekstejä.</p>

<p>Scott Alexanderin tekstissä “<a href="https://slatestarcodex.com/2014/04/15/the-cowpox-of-doubt/">The Cowpox of Doubt</a>” on esitetty sama pointti siitä, että helpot maalitaulut eivät ole se pointti:</p>

<p>“The more we concentrate on homeopathy, and moon hoaxes, and creationism – the more people who have never felt any temptation towards these beliefs go through the motions of “debunk”-ing them a hundred times to one another for fun – the more we are driving home the message that these are a representative sample of the kinds of problems we face.”</p>

<h2 id="status"><a href="/epi/status">Status</a></h2>

<p>Simlerin ja Hansonin “The Elephant in the Brain” käsittelee statusta ja vastaavia aiheita kirjan edestä.</p>

<h2 id="reflektointi"><a href="/epi/reflektointi">Reflektointi</a></h2>

<p>Toisten näkemysten ymmärtämistä voi testata <a href="https://www.lesswrong.com/tag/ideological-turing-tests">ideologisella Turingin testillä</a>. Testissä tavoitteena on kyetä esittää vastakkaisen osapuolen näkemys niin, ettei hän pystyisi erottamaan sinua henkilöstä, joka oikeasti uskoo tähän vastakkaiseen näkemykseen. (Nimi tulee Turingin testistä, jossa tietokone yrittää vakuuttavasti esittää ihmistä.)</p>

<h2 id="vakuuttamisesta"><a href="/epi/vakuuttamisesta">Vakuuttamisesta</a></h2>

<p>Osat koskien helppojen argumenttien kumoamista saivat minut ajattelemaan seuraavaa tekstiä (taas Scott Alexanderilta): “<a href="https://slatestarcodex.com/2014/05/12/weak-men-are-superweapons/">Weak Men Are Superweapons</a>”.</p>

<h2 id="suullinen-kommunikaatio-on-lokaalia"><a href="/epi/lokaali_kommunikaatio">Suullinen kommunikaatio on lokaalia</a></h2>

<p>Samankaltaisia ideoita on käsitelty Yudkowskyn “<a href="https://www.readthesequences.com/Expecting-Short-Inferential-Distances">Expecting Short Inferential Distances</a>“-tekstissä.</p>

<h2 id="sanoista-ja-konsepteista"><a href="/epi/sanoista">Sanoista ja konsepteista</a></h2>

<p>Paljon enemmän koskien kieltä: “<a href="https://www.readthesequences.com/A-Humans-Guide-To-Words-Sequence">A Human’s Guide to Words</a>” (Yudkowsky).</p>

<h2 id="työkalujen-väärinkäyttö"><a href="/epi/tyokalujen_vaarinkaytto">Työkalujen väärinkäyttö</a></h2>

<p>Ja muista: <a href="https://thezvi.wordpress.com/2017/11/27/you-have-the-right-to-think/">sinulla on oikeus ajatella</a> (Zvi Mowshowitz).</p>

<h2 id="tehokkaan-maailman-hypoteesi"><a href="/epi/tehokas_maailma">Tehokkaan maailman hypoteesi</a></h2>

<p>Yudkowskyn kirja “<a href="https://equilibriabook.com/">Inadequate Equilibria</a>” käsittelee vastaavaa teemaa laajemmin.</p>

<h2 id="negatiivisuus-ja-status-quon-puolustajat"><a href="/epi/negatiivisuus">Negatiivisuus ja status quon puolustajat</a></h2>

<p>“<a href="https://www.readthesequences.com/Why-Our-Kind-Cant-Cooperate">Why Our Kind Can’t Cooperate</a>” (Yudkowsky) käsittelee vastaavia teemoja.</p>

<h2 id="insentiivit-koordinaatio-ja-pareto-käyrä"><a href="/epi/insentiivit">Insentiivit, koordinaatio ja Pareto-käyrä</a></h2>

<p>Tämä oli ennemminkin kasa irrallisia huomioita (“katso tuonne!”) kuin yhtenäinen tarina.</p>

<p>Scott Alexanderin “<a href="https://slatestarcodex.com/2014/07/30/meditations-on-moloch/">Meditations on Moloch</a>” saa vahvan suositukseni (pituudestaan huolimatta).</p>

<h2 id="kerran-luotin"><a href="/epi/kerran_luotin">Kerran luotin</a></h2>

<p>Lisää tiedettä koskien voi lukea esimerkiksi <a href="https://www.lesswrong.com/codex#YhQ39PPHNrRCgYXcs">Scott Alexanderilta</a> tai <a href="https://www.readthesequences.com/Science-And-Rationality-Sequence">Yudkowskylta</a> tai <a href="https://gwern.net/#meta-science">Gwern Branwenilta</a>. Ja mitä tulee ihmiskuntaan ja sen selviytymiseen: <a href="https://www.youtube.com/watch?v=JD_iA7imAPs">ei ole mitään sääntöä, joka sanoo, että selviämme kyllä</a>.</p>

<h2 id="epi-on-tärkeää"><a href="/epi/epi_on_tarkeaa">Epi on tärkeää</a></h2>

<p>Olen käyttänyt paljon tilaa kirjoittaakseni itse epistä ja sen parantamisesta. Epin tärkeyttä, sitä miksi välittää tästä kaikesta, käsittelen vasta lopuksi.</p>

<p>Syy on se, että sitä on oikeasti aika vaikea selittää. Ihmisten ensireaktiot liittyvät varsin usein <a href="/epi/helpot_maalitaulut">helppoihin maalitauluihin</a>. On <a href="/epi/ongelmien_sivuuttamisesta">monia tapoja sivuuttaa</a> konkreettisten ongelmien käsittely. Jotkut ajattelevat, että ongelmien syynä on oikeastaan vain nuo <a href="/epi/insentiivit">pahat ihmiset</a>. Jotkut esittävät ongelmaan ratkaisun <a href="/epi/reflektointi">puolen sekunnin mietinnän</a> jälkeen. Liian selkeät esimerkit sivuutetaan itsestäänselvyytenä. Erikoisemmat esimerkit saavat kohteekseen <a href="/epi/symmetrian_rikkominen">epävalideja argumentteja</a> ja selityksiä, kuinka on <a href="/epi/negatiivisuus">naiivia</a> uskoa tuollaisen muutoksen olevan mahdollista. Kaiken tämän käsittelyä hankaloittaa <a href="/epi/tehokas_maailma">tausta-ajatus</a>, jonka mukaan maailmassa ei oikeasti voi olla mitään pahasti vialla ja että <a href="/epi/kerran_luotin">luotettavat aikuiset</a> pitävät kyllä huolta. Tai <a href="/epi/vakuuttamisesta">asenne</a>, että on minun tehtäväni vakuuttaa toinen. Ja jos käsittelen ihmisten epin heikkoutta abstraktilla tasolla, ajattelu ajautuu <a href="/epi/kaukotila">hassuihin</a> <a href="/epi/filosofiatila">tiloihin</a>, ajatellaan vinoumien olevan vain <a href="/epi/mihin_matematiikkaa">hassuja kokeita</a> ja selitetään kuinka omituisuuksille on varmastikin jokin <a href="/epi/kohteliaat_tulkinnat">hyvä syy</a>.</p>

<p>(Tai sitten jotakin muuta. Tekstissä antamani esimerkit voi sivuuttaa silläkin, että ne ovat abstrakteja, isoja ongelmia. Niihin ei tietenkään yksi ihminen voi vaikuttaa, ja oikeastaan on <a href="/epi/insentiivit">rationaalista</a> olla tekemättä niille mitään, ja <a href="/epi/ongelmien_sivuuttamisesta">siten ongelmaa ei ole</a>. Voisin vastata tähän antamalla esimerkkejä tilanteista, joissa “tavallisesta maalaisjärjestä” ja Standardinarratiivista poikkeaminen on antanut henkilökohtaisia hyötyjä, mutta ne voisi sitten sivuuttaa jollakin muulla. Annan siten asian olla.)</p>

<p>Ehkä en myöskään osaa pukea ajatuksiani sanoiksi riittävän hyvin. Tässä on oikeasti <a href="/epi/lokaali_kommunikaatio">aika paljon selitettävää</a>. Yksi osa-alue liittyy tietysti tekoälyyn ja niitä koskeviin uskomuksiini. Pahoittelen, etten kykene selittämään asiaa tässä tilassa, vaan tyydyn ohjaamaan lukijan <a href="/epi/tekoaly">muiden materiaalien</a> pariin.</p>

<p>Sen tosin mainitsen, etten suinkaan ole liioitellut tai vääristellyt näkemyksiäni aiheeseen liittyen lukijan vakuuttamiseksi Kun käytän fraasia “eksistentiaalinen uhka”, minä todella tarkoitan tätä. Kuten olen sanonut, epi on tärkeää.</p>

<p>Sanon myös sen, että minusta “ihmisiä älykkäämmät tekoälyt luovat eksistentiaalisen riskin” ja “kuolema on paha asia” ovat <em>ilmeisiä</em>. Näihin aiheisiin liittyy toki muita (hyvin) haastavia kysymyksiä ja ihmiset voivat hyvin olla niistä eri mieltä – silti nämä <em>peruspointit</em> ovat nähdäkseni itsestäänselvyyksiä.</p>

<p>Samoin pidän ilmeisenä, että tavoite on saada hyvä tulevaisuus kaikille. Sitähän varten täällä ollaan.</p>

<p>Nämä ovat niin kovin tärkeitä asioita, vaikka lopulta ne kuulostavat ilmeisiltä. Koskee aika monia sanomistani asioista.</p>

<p>Tämä ei lopulta haittaa minua. Joskus oleellisinta nimittäin on seurata ilmeisiä ohjeita. Joskus tärkeintä ovat ne itsestäänselvyydet – siis sellaiset asiat kuten järki, tiede ja valistus. Tiedäthän, hyvä epi.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
