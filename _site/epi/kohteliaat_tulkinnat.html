<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Liian kohteliaat tulkinnat | ollij.fi</title>
<meta name="generator" content="Jekyll v3.9.3" />
<meta property="og:title" content="Liian kohteliaat tulkinnat" />
<meta property="og:locale" content="en_US" />
<link rel="canonical" href="http://localhost:4000/epi/kohteliaat_tulkinnat.html" />
<meta property="og:url" content="http://localhost:4000/epi/kohteliaat_tulkinnat.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Liian kohteliaat tulkinnat" />
<script type="application/ld+json">
{"@context":"https://schema.org","@type":"WebPage","headline":"Liian kohteliaat tulkinnat","url":"http://localhost:4000/epi/kohteliaat_tulkinnat.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Liian kohteliaat tulkinnat</h1>
  </header>

  <div class="post-content">
    <p>Yksi tunnetuimpia kognitiivisia vinoumia koskevista testeistä kuuluu (käännettynä) seuraavasti:</p>

<p>“Linda on 31 vuotias, naimaton, suorapuheinen ja hyvin terävä. Hän opiskeli pääaineenaan filosofiaa. Opiskelijana hän oli syvästi huolissaan syrjinnästä ja sosiaalisesta oikeudenmukaisuudesta, ja osallistui myös ydinkokeita vastustaviin mielenosoituksiin.</p>

<p>Kumpi on todennäköisempää?</p>

<ol>
  <li>
    <p>Linda on pankkivirkailija</p>
  </li>
  <li>
    <p>Linda on pankkivirkailija ja aktiivinen feministiliikkeessä.”</p>
  </li>
</ol>

<p>Kirjassaan “Thinking, Fast and Slow” Daniel Kahneman kirjoittaa “Noin 85%-90% kanditason opiskelijoista useissa yliopistoissa valitsivat toisen vaihtoehdon”.</p>

<p>Varmuuden vuoksi toistan: hyvin suuri osa ihmisistä (tarkalleen, yliopisto-opiskelijoista) arvioi väitteen muotoa “A ja B” olevan todennäköisempi kuin väite “A”.</p>

<p>Tuloksiin voi reagoida parilla tavalla. Yksi on ajatella että “No mitä ihmettä, mistä tuo johtuu?”, muuttaa uskomuksiaan uuden tiedon valossa, miettiä onko tämä merkki jostakin suuremmasta ongelmasta, lukea jos ongelman syitä tiedetään ja reflektoida, jos omista ajatuksista voisi mahdollisesti löytyä samantyyppistä ongelmaa.</p>

<p>Toinen reaktio on “Eihän kukaan nyt ole noin tyhmä! Tai siis, tarkoitan, että ehkä he ymmärsivät tehtävänannon väärin. Niin, että vaihtoehdossa 1 tarkoitetaan, että Linda on pankkivirkailija, mutta <em>ei</em> aktiivinen feministiliikkeessä.” Onhan itsestäänselvyys, että väite “A” on vähintään niin todennäköinen kuin väite “A ja B” – joten kyse on varmaan jostakin muusta.</p>

<p>Eli kysymys kuuluu: <em>Onko</em> kyse jostakin muusta? Tulkitsivatko vastaajat kysymyksen väärin?</p>

<p>Tätä <em>konjunktioharhaa</em> koskien on tehty lukuisia tutkimuksia. Tässä neljä esimerkkiä (käännökset minun). Esimerkit on poimittu Tverskyn ja Kahnemanin vuoden 1983 työstä <a href="doi:10.1037/0033-295x.90.4.293">Extensional versus intuitive reasoning: The conjunction fallacy in probability judgment</a>.</p>

<p>Ensimmäinen esimerkki:</p>

<p>“Brittiläisessä Kolumbiassa suoritettiin terveystutkimus aikuisille miehille. Tutkimukseen osallistui ihmisiä eri ikäluokista ja ammateista. Anna parhaat arviosi seuraavista arvoista:</p>

<p>Mikä prosenttiosuus tutkimuksen miehistä ovat kokeneet yhden tai useamman sydänkohtauksen?</p>

<p>Mikä prosenttiosuus tutkimuksen miehistä ovat yli 55-vuotiaita ja ovat kokeneet yhden tai useamman sydänkohtauksen?”</p>

<p>Tutkimuksessa 65% antoi jälkimmäiselle kysymykselle suuremman arvon kuin ensimmäiselle.</p>

<p>Toinen esimerkki on Linda-ongelman variaatio, jossa pyydetään järjestämään annetut vaihtoehdot todennäköisyyden mukaan järjestykseen.</p>

<p>“Linda on 31 vuotias, naimaton, suorapuheinen, ja hyvin terävä. Hän opiskeli pääaineenaan filosofiaa. Opiskelijana hän oli syvästi huolissaan syrjinnästä ja sosiaalisesta oikeudenmukaisuudesta, ja osallistui myös ydinkokeita vastustaviin mielenosoituksiin.</p>

<ul>
  <li>Linda on alakouluopettaja</li>
  <li>Linda työskentelee kirjakaupassa ja käy joogatunneilla</li>
  <li>Linda on aktiivinen feministiliikkeessä</li>
  <li>Linda on psykiatrinen sosiaalityöntekijä</li>
  <li>Linda on League of Women Voters -organisaation jäsen</li>
  <li>Linda on pankkivirkailija</li>
  <li>Linda on vakuutusmyyjä</li>
  <li>Linda on pankkivirkailija ja aktiivinen feministiliikeessä”</li>
</ul>

<p>85 prosenttia antoivat vastauksen, joissa järjestys on “aktiivinen feministiliikkeessä &gt; pankkivirkailija ja aktiivinen feministiliikkeessä &gt; pankkivirkailija”.</p>

<p>Kolmannessa esimerkissä osanottajia pyydettiin arvioimaan mahdollisen tennisottelun tapahtumia:</p>

<p>“Oletetaan, että Björn Borg pääsee Wimbledon-finaaliin vuonna 1981. Järjestä seuraavat tapahtumat todennäköisyyksien mukaan järjestykseen.</p>

<p>Borg voittaa ottelun.</p>

<p>Borg häviää ensimmäisen erän.</p>

<p>Borg voittaa ensimmäisen erän, mutta häviää ottelun.</p>

<p>Borg häviää ensimmäisen erän, mutta voittaa ottelun.”</p>

<p>93 osallistujasta 72% lankesi konjunktioharhaan.</p>

<p>Viimeinen esimerkki: vuonna 1982 pidetyn “Second International Congress on Forecasting” osanottajia pyydettiin ennustamaan seuraavien väitteiden todennäköisyyksiä.</p>

<p>“Yhdysvaltojen ja Neuvostoliiton välisten diplomatisten suhteiden täydellinen pysähtyminen jossakin kohtaa vuotta 1983.”</p>

<p>“Venäjä valloittaa Puolan, ja Yhdysvaltojen ja Neuvostoliiton välisten diplomatisten suhteiden täydellinen pysähtyminen, jossakin kohtaa vuotta 1983.”</p>

<p>Kullekin testiin osallistuneista 115 henkilöstä esitettiin <em>vain toinen</em> näistä väitteistä – heillä ei siis ollut tietoa toisesta väitteestä, ja siten esimerkiksi ensimmäistä väitettä ei voinut väärintulkita poissulkemaan Puolan valloittamista. Ja miten kävi? Henkilöt, jotka kuulivat jälkimmäisen kysymyksen, antoivat keskimäärin suurempia vastauksia kuin ensimmäisen kuulleet.</p>

<p>Ja niin edelleen ja niin edelleen. Nämä eivät suinkaan ole ainoat aihetta käsittelevät tutkimukset. Lisää löytää Tverskyn ja Kahnemanin työstä (<a href="https://pages.ucsd.edu/~mckenzie/TverskyKahneman1983PsychRev.pdf">pdf</a>).</p>

<p>(Ei sillä, että sekään listaa kaikkia aihetta käsitteleviä tutkimuksia. Lainaus työn johtopäätöksistä:  “In the course of this project we studied the extension rule in a variety of domains; we tested more than 3,000 subjects on dozens of problems, and we examined numerous variations of these problems. The results reported in this article constitute a representative though not exhaustive summary of this work.”)</p>

<p>Syynä konjunktioharhalle on esitetty <em>representatiivisuusheuristiikkaa</em>. Ihmiset sekoittavat todennäköisyyden ja representatiivisuuden – sekoitetaan kysymys “kuinka todennäköistä tämä on” kysymykseen “kuinka hyvin tämä esimerkki vastaa tätä laajempaa kategoriaa”. Pankkivirkailija-feministi-Linda vaikuttaa vastaavan paremmin annettua kuvausta, se tuntuu sopivan paremmin sen luomiin mielikuviin tai on samankaltaisempi kuvauksen kanssa kuin pelkästään pankkivirkailija-Linda. “Venäjä valloittaa Puolan, minkä seurauksena diplomatiset suhteet Yhdysvaltojen kanssa pysähtyvät” kuulostaa <em>sen tyyppiseltä</em> asialta, mikä voisi tapahtua.</p>

<p>Ei kuitenkaan sovi erehtyä, että kyseessä on vain väärinymmärrys ja ettei kyseessä ole virhe. <a href="https://www.lesswrong.com/posts/cXzTpSiCrNGzeoRAz/conjunction-controversy-or-how-they-nail-it-down?commentId=daMaeanrBa6bRiE6k">Lainaus Yudkowskylta</a>:</p>

<p>“More than half the subjects still committed the conjunction fallacy when they were asked to bet. If people are betting on similarities instead of probabilities, if doctors are treating similarities instead of probabilities, that is not a “misunderstanding” that explains away the experimental result. It IS the representativeness heuristic and conjunction fallacy!</p>

<p>[…]</p>

<p>It doesn’t excuse the subjects if they “misinterpreted” the experimental instructions, because they are misinterpreting real life the same way. More than half of them bet on the conjunction fallacy. Understanding exactly how someone makes a mistake does not mean it is not a mistake. They still lose the bet. The patient still dies.”</p>

<hr />

<p>Pääsemme sitten varsinaiseen pointtiin. Mainittu jälkimmäinen reaktio, siis “ehkä ihmiset vain tulkitsivat tehtävänannon väärin”, on varsin kohtelias: ihmisillä ei oikeasti ole konjunktioharhaa, vaan väärä vastaus johtuu muista syistä.</p>

<p>Tässä tapauksessa kohtelias tulkinta on väärä. Ihmiset todella eivät hahmota, että konjunktiivisten väitteiden todennäköisyydet ovat pienempiä. Ihmisaivoissa todella on jotakin vialla.</p>

<p>Minusta tuntuu, että tällaista sattuu yleisemminkin: ihmisillä on taipumusta tehdä liian kohteliaita tulkintoja.</p>

<p>Ainakin itse muistan Kahnemanin kirjaa lukiessani useaan otteeseen miettivän “ehkä ihmiset ajattelivat sitä asiaa niin, että…”, ja heti seuraavassa virkkeessä Kahneman ottaa esiin toisen tutkimuksen osoittaen, että kyse ei ole tästä.</p>

<p>Paras veikkaukseni näiden tulkintojen syylle on jonkin sortin päivittämisen puute. Konjunktioharha (ja monet muut harhat ja vinoumat) olivat minulle uusia, ja sen sijaan että olisin päivittänyt uskomuksiani ja todennut “ahaa, nämä ovat oikeasti asia” yritin keksiä muita selityksiä hypoteeseille (“ehkä he vain tulkitsivat kysymyksen väärin”). Toisin sanoen <a href="/epi/miksi_uskot">rationalisoin</a> vanhaa uskomustani.</p>

<p>Houkutus kohteliaille rationalisoinneille kasvaa, koska on, no, <em>kohteliasta</em> uskoa parasta muista ihmisistä.</p>

<p>Tämä on tietysti huonon epin mukaista.</p>

<p>Olisiko hyvä rationalisoida uskomuksiaan <em>itsestään</em> niin, että “ei minulla ole konjunktioharhaa, luin vain tehtävänannon väärin”? Ei tietenkään. Joten <a href="/epi/symmetrian_rikkominen">mikä rikkoo symmetrian</a>, kun kyse onkin muista ihmisistä?</p>

<p>“Se, ettet tiedä varmaksi, mitä muiden päässä liikkuu. Ehkä sinä olet ymmärtänyt jotakin väärin”, kuuluu taas yksi kohtelias tulkinta.</p>

<p>On toki hyvä miettiä vähintään kahta erilaista selitystä, mutta kyse on siitä, <em>rationalisoidaanko</em> kohteliasta tulkintaa vai päivitetäänkö sitä samaan tapaan kuin joitakin “epäkohteliaampia” selityksiä. “Uskotaan kohteliaaseen tulkintaan, jos sitä ei ole täysin kumottu” on hölynpölyä.</p>

<p>“Mutta yleisesti on hyvä, jos ihmiset käyttäytyvät kohteliaasti toisiaan kohtaan.” Ääni alkaa kuulostaa kovin <a href="/epi/haitallinen_sovinnollisuus">sovintoon pyrkivältä</a>.</p>

<p>Olen samaa mieltä (kuten <a href="/epi/reflektointi">voisi kuvitella</a>). “Mitä uskomuksia minulla on?” ja “Miten minun kannattaa toimia näiden uskomusten valossa?” ovat kovin eri asioita. Vaikka väitteet “liian kohteliaiden tulkintojen rationalisointi on huono” ja “kohteliaasti käyttäytyminen on huono” voivat <a href="/epi/sumuiset_ajatukset">äkkiseltään kuulostaa samoilta</a>, ne eivät sitä ole ja satun pitämään niistä toista oikeana ja toista vääränä.</p>

<p>Näkökulma “kun uskotaan ihmisistä vähän parempaa kuin mitä he ovat, niin ihmisillä on kivempaa” on hölynpölyä ei pelkästään siksi, että ystävällinen voi olla uskomusten ollessa muunlaisiakin, vaan myös siksi, että <em>uskomuksilla on seurauksia</em>. Jos uskoo liian hyvää, niin voi päätyä asettamaan <a href="/epi/kerran_luotin">vilpittömän luottonsa</a> asioihin, jotka eivät ole vilpittömän luottamuksen arvoisia. Ehkä <a href="/epi/yksi_muuttuja">kokonaisuudessaan</a> epätotuudenmukaiset uskomukset johtavat siihen, että ihmisillä <em>ei olekaan</em> niin kivaa.</p>

<p>Tai sitten eivät. Miten sen voisi tietää? Ei ainakaan sillä, että aloitetaan muuttamalla uskomuksia vähän “kohteliaammiksi” totuudenmukaisuuden hinnalla.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
