<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Filosofiatila ja ajatusleikit | ollij.fi</title>
<meta name="generator" content="Jekyll v3.9.3" />
<meta property="og:title" content="Filosofiatila ja ajatusleikit" />
<meta property="og:locale" content="en_US" />
<link rel="canonical" href="http://localhost:4000/epi/filosofiatila.html" />
<meta property="og:url" content="http://localhost:4000/epi/filosofiatila.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Filosofiatila ja ajatusleikit" />
<script type="application/ld+json">
{"@context":"https://schema.org","@type":"WebPage","headline":"Filosofiatila ja ajatusleikit","url":"http://localhost:4000/epi/filosofiatila.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Filosofiatila ja ajatusleikit</h1>
  </header>

  <div class="post-content">
    <p>“Raiteisiin on köytetty kuusi ihmistä. Raitiovaunu on ajamassa heistä viiden yli. Voit kuitenkin vääntää vipua, jolloin se ajaakin ainoastaan kuudennen henkilön yli. Väännätkö vipua?”</p>

<p>“Jos hiekkakasasta poistetaan yksitellen hiekanjyviä, niin missä kohtaa se lakkaa olemasta hiekkakasa?”</p>

<p>“Mitään ei voi oikeasti tietää tai todistaa varmaksi.”</p>

<p>Tällaiset kymykset ja väitteet tuppaavat laittamaan ihmiset <em>filosofiatilaan</em> (tai ne ovat filosofiatilan aiheuttamia). Kuten <a href="/epi/lokaali_kommunikaatio">kaukotilassa</a>, filosofiatilassa ihmiset miettivät asioita hyvin eri tavalla kuin arkielämässä. Ja kuten kaukotilassa, näen filosofiatilan ajattelun olevan heikompaa kuin tavallisesti, ja sitä tulisi välttää.</p>

<p>Käsittelen tässä raitiovaunuongelmaa esimerkkinä yleisemmin filosofisista ajatusleikeistä. Näen ongelman tarkoituksen, silloin kun se ei ole viihteellinen, olevan moraalisten intuitioiden kaivaminen ihmisistä ulos. Yleensä tässä onnistutaankin – tämä tuntuu puheenaiheelta, joka saa ihmisistä helposti vastauksia – mutta harvemmin keskustelu on kovin laadukasta.</p>

<p>Selkein ongelma ajatusleikissä: sen premissi on, jos nyt ei <em>epärealistinen</em>, niin <em>hyvin epätodennäköinen</em>.</p>

<p>“Ei sen olekaan tarkoitus olla realistinen, vaan tavoite on saada <em>yleistyviä</em> ajatuksia moraalista, jotka soveltuvat ajatusleikin ulkopuolelle”, kuuluu vastalause.</p>

<p>Vastalauseeni vastalauseelle on, että käytännössä näin ei käy.</p>

<p>Nimittäin yksi kohtalaisen yleinen keskustelun etenemissuunta on tarkentavat kysymykset kuten “kuinka paljon aikaa on, ennen kuin ratikka ajaa ihmisten yli” tai “ehdinkö mennä avaamaan ihmiset köyhistä ennen ratikan saapumista”. Ei kuulosta hyvältä alulta yleisten ajatusten muodostamiseen.`</p>

<p>Toinen tapa, jolla keskustelu voi… suistua raiteiltaan, on uusien ajatusleikkien kehittäminen. Entä jos vivun vääntämisen sijasta sinun tulee <a href="https://en.wikipedia.org/wiki/Trolley_problem#The_Fat_Man">tönäistä lihava mies sillalta ratikan pysäyttämiseksi</a>? Entä jos tämä lihava mies onkin se, joka köytti ihmiset raiteisiin kiinni? Entä jos oletkin lääkäri sairaalassa, ja voit pelastaa viisi potilasta ottamalla elimiä yhdeltä potilaalta (joka tämän seurauksena kuolee)?</p>

<p><a href="/epi/miksi_uskot">Väittelytilanteessa</a> näihin keksii kyllä ovelia perusteluja yksi toisensa jälkeen. Ohjaavatko ne mitenkään ajatuksia tai toimintaa <a href="/epi/kaukotila">ihan oikeasti</a>? En usko.</p>

<p>Yksi keskeinen puuttuva pala tällaisissa moraalisissa ajatusleikeissä on, että niissä oletetaan <em>varmoiksi</em> tilanteen premissit – siitäkin huolimatta, että ne ovat oikean elämän näkökulmasta hyvin epätodennäköisiä. Oma näkemykseni on, että episteminen epävarmuus on keskeinen aihe. <em>Totuudenmukaisten uskomusten muodostaminen on keskeinen osa moraalista toimintaa</em>. Uskon, että <em>käytännössä</em>, siis ajatusleikkien ulkopuolella, erimielisyydet parhaasta toimintatavasta ovat usein <em>epistemisiä</em> erimielisyyksiä, ei erimielisyyksiä arvoissa (siitäkin huolimatta, että <a href="/epi/leveat_jakaumat">jakaumat ovat leveitä</a> ja ihmisillä todella on erilaisia arvoja). Tästä syystä kaukaa haetut ajatusleikit, jotka laittavat ihmiset filosofiatilaan ja jotka lakaisevat alleen hyvin keskeisen (keskeisimmän?) vaiheen päätöksenteosta, eivät oikein miellytä minua.</p>

<hr />

<p>“Jos hiekkakasasta poistetaan yksitellen hiekanjyviä, niin missä kohtaa se lakkaa olemasta hiekkakasa?”</p>

<p>Tähän keksii monenlaisia vastauksia. Joku voisi sanoa, että on jokin tietty raja, mistä lähtien hiekkakasa ei olekaan enää kasa – vaikkapa 37 hiekanjyvää ei vielä muodosta hiekkakasaa, mutta 38 muodostaa. Joku voisi sanoa, että jo neljällä hiekanjyvällä saa muodostettua kasan laittamalla yhden kolmen muun päälle. Ja kysyttäessä, minkä kokoiset asiat lasketaan hiekanjyviksi, joku vastaa, että suuret kivenlohkareetkin ovat teknisesti hiekanjyviä.</p>

<p>Samaan aikaan todellisuudessa ihmiset eivät käytä sanoja tällä tavalla – eivät edes he, jotka filosofiatilassa väittävät, että näin asiat “oikeasti ovat”. Kuten kaukotilassa, tuntuu että filosofiatilassa asenne on “minulla nyt saa olla minkälaisia näkemyksiä tahansa”, ja pointtina on esittää <em>kiinnostavia</em> näkemyksiä.</p>

<p>Hahmotan filosofiatilan koskevan muutakin kuin selvästi filosofisia kysymyksiä.</p>

<p>Esimerkki: arvot. Kokemuksieni mukaan sanan “arvo” mainitseminen saa ihmiset tietynlaiseen mielentilaan, jossa he sanovat asioita kuten “arvo vastaa rahaa” tai “arvot ovat sama kuin onnellisuus”. Käytännössä ihmiset kuitenkin arvottavat muutakin kuin rahaa. (Oikeastaan tämä on täysin nurinkurinen tapa ajatella asiaa – ihmiset nimenomaan arvottavat monenlaisia juttuja, ja raha toimii vain <em>työkaluna</em> näiden asioiden saamiseen.) Ja arvojen samaistaminen onnellisuuteen sivuuttaa, no, kaikki muut arvot – kaiken, mikä ei koske <em>oman mielen tilaa</em>, mukaan lukien kaikki epäitsekkäät arvot.</p>

<p>“Mutta lopulta <em>kaikki</em> arvot ovat itsekkäitä – haluat muiden ihmisten olevan onnellisia vain sen takia, että se on sinun arvojesi mukaan hyvä juttu.”</p>

<p>…ja olemme taas filosofiatilassa. Kyllä, arvot ovat se, mitä haluaa, joten teknisesti kaikki arvot ovat itsekkäitä. Teknisesti kivenlohkareet ovat hiekanjyviä. Kuitenkaan filosofiatilan ulkopuolella, siis oikeassa elämässä, arvoja kuten “muut ihmiset ovat onnellisia” ei mielletä itsekkäiksi ja tiiliskiveä ei kutsuta hiekanjyväksi.</p>

<p>Ja siinä syy, miksi käytän sanaa “preferenssi” sanan “arvo” sijasta. Sana “arvo” kuulostaa ihmisistä filosofiajutulta ja ihmiset ryhtyvät ajattelemaan “filosofisesti” (lue: huonosti), kun taas “preferenssi” ajaa samaa asiaa virittämättä ansalankaa. Monesti vielä arkisemmat sanat kuten “tykätä” tai “haluta” toimivat myös.</p>

<p>Toisena esimerkkinä mainitsen sanan “rationaalisuus”, joka saa ihmiset sanomaan ties mitä hölynpölyä kuten “rationaalinen ihminen on täysin itsekäs”. Olen vaikuttunut siitä, kuinka muutamaan sanaan saadaan ladattua <em>useampi</em> virheellinen väite. Rationaalisuus koskee sitä, <em>miten</em> saavutat tavoitteitasi, ei <em>mitä</em> tavoitteesi ovat. Ja mitä tulee tavoitteisiin, yllä puhuin siitä kuinka sinulla todella voi olla epäitsekkäitä tavoitteita. Kritisoin <a href="/epi/insentiivit">toisaalla</a> naiivia (mutta yleistä) käsitystä “rationaalisesta” ja “itsekkäästä” toiminnasta. Lisäksi sana “rationaalinen” tuntuu laukaisevan <a href="/epi/status">tietynlaisia reaktioita</a>. Ja ei, “rationaalinen” ei ole synonyymi sanalle “tunteeton”.</p>

<p>Ja tietysti selkein esimerkki filosofiatilan käynnistävästä sanasta on “filosofia”, mutta tämä on <a href="/epi/jattilaisten_olkapailla">oma tarinansa</a>.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
