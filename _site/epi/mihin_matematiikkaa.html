<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Mihin matematiikkaa tarvitaan? | ollij.fi</title>
<meta name="generator" content="Jekyll v3.9.3" />
<meta property="og:title" content="Mihin matematiikkaa tarvitaan?" />
<meta property="og:locale" content="en_US" />
<link rel="canonical" href="http://localhost:4000/epi/mihin_matematiikkaa.html" />
<meta property="og:url" content="http://localhost:4000/epi/mihin_matematiikkaa.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Mihin matematiikkaa tarvitaan?" />
<script type="application/ld+json">
{"@context":"https://schema.org","@type":"WebPage","headline":"Mihin matematiikkaa tarvitaan?","url":"http://localhost:4000/epi/mihin_matematiikkaa.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Mihin matematiikkaa tarvitaan?</h1>
  </header>

  <div class="post-content">
    <p>Mihin matematiikkaa tarvitaan?</p>

<p>Olen (ja ehkä sinäkin olet) kuullut tätä kysyttävän kerran jos toisenkin, pääosin matematiikan opetuksen kontekstissa.</p>

<p>Joskus tämä kysymys esitetään tilanteessa, jossa henkilö ei halua opetella matematiikkaa. Yläkoulun matematiikan tunti, joku turhautuu ja kysyy: “mihin minä tarvitsen tätä?”. Tällöin kysymyksen esittäminen koskee pikemminkin ihmisen suhtautumista matematiikkaan kuin matematiikan hyödyllisyyttä. En muista kenenkään kysyneen hyödyllisyydestä esimerkiksi musiikin tunnilla, enkä usko tämän johtuvan musiikin ylivoimaisesta hyödyllisyydestä vaan siitä, että ihmiset ihan viihtyivät musiikin tunneilla.</p>

<p>Toisaalta matematiikan hyödyt, jos niitä siis tosiaan on, kieltämättä ovat epäilmeisempiä kuin vaikkapa englannin opiskelun. Kysymys on siten järkevä ja se ansaitsee järkevän vastauksen.</p>

<p>Ja… olen ollut aika tyytymätön kuulemiini vastauksiin.</p>

<p>En oikeastaan ole kuullut kovin monia vastauksia. Jotakin “ymmärrät sitten kun olet vanhempi” -suuntaista on tarjottu, kuten myös klassikkoa “kaupan kassalla…”. Vakavammat vastaukset yleensä pyörivät tiettyjen sovellusten ympärillä: puhutaan vakuutusmatemaatikoista, tutkijoista tai kuinka tämä henkilö työssään tarvitsee matematiikkaa tässä asiassa. Nämä eivät tunnu kovin <a href="/epi/symmetrian_rikkominen">symmetriaa rikkovilta</a> argumenteilta: yhtä vahvoja vastauksia saa rakennettua aika monelle muulle asialle. Matematiikkaa kuitenkin opetetaan useampia tunteja viikossa, <a href="/epi/tehokas_maailma">joten</a> se varmaankin on hyödyllisempää kuin nuo monet muut asiat – miksi?</p>

<p>Sitten on toki vastaus “matematiikka opettaa ajattelemaan”. Ja ymmärrän hyvin, jos tämä ei vakuuta turhautunutta yläkoululaista – en koe, että koulumatematiikka onnistuu ajattelemaan opettamisessa.</p>

<p>No mikä sitten on “oikea” vastaus? Mihin sitä matematiikkaa tarvitaan?</p>

<hr />

<p>On monenlaisia tapoja, joilla ihmisten ajattelu menee pieleen. Tässä joitakin omissa teksteissäni esiintyviä aiheita:</p>

<ul>
  <li>Ajattelu pohjautuu binäärisiin kategorioihin, kun oikea näkökulma on <a href="/epi/binaarinen_jakauma">jakaumat</a></li>
  <li><a href="/epi/kvantifiointi">Kvantifioinnin</a> puute, jo konkreettisissa tilanteissa koskien rahaa</li>
  <li><a href="/epi/kvantifiointi">Kokoluokkien</a> hahmotuksen heikkous tai puute</li>
  <li><a href="/epi/yksi_muuttuja">Yhden muuttujan mallit</a></li>
  <li>Tapahtumien todennäköisyyksien hahmottamisen ja käsittelemisen virheet – jo tilanteissa, joissa luvut on eksplisiittisesti annettu (viimeinen esimerkki <a href="/epi/epa_I">täällä</a>)</li>
  <li>Epävarmuuden käsittelyn virheet vähemmän rajatuissa tilanteissa (<a href="/epi/epa_I">esimerkkejä</a>)</li>
  <li>Perusteettoman vahva taipumus valita varmoja ehtoja ja karttaa riskiä menetykselle odotusarvon tutkimisen sijasta (ensimmäiset esimerkit <a href="/epi/epa_II">täällä</a>)</li>
  <li>Epäonnistuminen riskinotosta positiivisen odotusarvon tilanteissa, taas jo selkeästi rajatussa tilanteessa (viimeinen esimerkki <a href="/epi/epa_II">täällä</a>)</li>
  <li><a href="/epi/kohteliaat_tulkinnat">Konjunktioharha</a> ja yksityiskohtaisemman tarinan arviominen todennäköisemmäksi</li>
  <li>Korrelaatio ei implikoi kausaatiota (eikä se ei ole “vähän kuin kausaatio mutta heikompi”), korrelaation olemassaolo on usein <a href="/epi/matala_informaatio">matalan informaation väite</a></li>
  <li>Fundamentaalisti väärät käsitykset todennäköisyyksistä, implikaatioita tieteelle (lyhyesti <a href="/epi/kunnolla">täällä</a>)</li>
</ul>

<p>Ja… minusta näyttää, että <em>jotakin on syvästi pielessä</em>.</p>

<p>Kyse ei ole siitä, että listaamani esimerkit, kuten “tuttavani puhui ihmisten hyväkuntoisuudesta binäärisesti”, olisivat itsessään tärkeitä. Tuttavani ajatusvirheellä ei ole vaikutusta oikein mihinkään, kuten ei ole ihmisten heikoilla suoriutumisilla erinäisissä psykologisissa kokeissa. Sen sijaan ne kertovat jostakin isommasta.</p>

<p>Nämä ovat palohälyttimiä.</p>

<p>Ongelma ei ole palohälyttimet, vaan se, mistä ne hälyttävät.</p>

<p>Se, kun vastaavia virheitä tehdään silloin, kun kyse on oikeasti tärkeistä asioista.</p>

<p>“Kyllä ihmiset sitten oikeissa tilanteissa, kun on tosi kyseessä, tekevät päätöksiä järkevästi.”</p>

<p>Eli selkeissä, hyvin määritellyissä tutkimusolosuhteissa, joissa koehenkilöt ovat hyvin informoituja, ihmiset epäonnistuvat perusasioissa, mutta sitten “oikeassa elämässä” ihmiset toimivat hyvin? Hah.</p>

<p>Se on toki totta, että monissa näistä kokeista puhutaan monimutkaisista, edistyneistä matemaattisista konsepteista (kuten todennäköisyyksistä). Täten jos matemaattinen osaaminen on… keskimääräisen yliopisto-opiskelijan tasolla, niin on ihan ymmärettävää, että testeissä pärjätään huonosti.</p>

<p>Mutta onneksi matematiikka ei liity oikeaan elämään, sillä ei ole implikaatioita uskomusten muodostamiselle tai päätöksenteolle, ja oikeassa elämässä ei tule vastaan mitään “todennäköisyyksiä”. Nämä ovat vain tällaisia hassuja kokeita.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
