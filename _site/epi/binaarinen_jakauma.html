<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Binääriset kategoriat ja jakaumat | ollij.fi</title>
<meta name="generator" content="Jekyll v3.9.3" />
<meta property="og:title" content="Binääriset kategoriat ja jakaumat" />
<meta property="og:locale" content="en_US" />
<link rel="canonical" href="http://localhost:4000/epi/binaarinen_jakauma.html" />
<meta property="og:url" content="http://localhost:4000/epi/binaarinen_jakauma.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Binääriset kategoriat ja jakaumat" />
<script type="application/ld+json">
{"@context":"https://schema.org","@type":"WebPage","headline":"Binääriset kategoriat ja jakaumat","url":"http://localhost:4000/epi/binaarinen_jakauma.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Binääriset kategoriat ja jakaumat</h1>
  </header>

  <div class="post-content">
    <p>Kerran kuulin jonkun sanovan “Nykyään ihmisillä on huono kunto, paitsi ne, joilla on hyvä kunto, ovat <em>tosi</em> hyvässä kunnossa”.</p>

<p>Pysähdyin miettimään. Kuva, jonka kommentti maalaa, näyttää tällaiselta:</p>

<p><img src="/epi/Kuvat/jakauma_1-1.jpg" alt="Binäärinen näkökulma" /></p>

<p>Hmm, erikoista. Nimittäin yleensä kun olen nähnyt oikeaan dataan perustuvia jakaumia, niin ne ovat pikemminkin tämänmuotoisia:</p>

<p><img src="/epi/Kuvat/jakauma_2-1.jpg" alt="Jatkuvampi näkökulma" /></p>

<p>Binäärinen jaottelu ei ole oikea näkökulma aiheeseen. Vasta kun karkea kuva jatkuvasta jakaumasta on kunnossa, voidaan lähteä esittämään väitteitä kuten “ihmisten kunto on keskimäärin heikentynyt” tai “hyväkuntoisimman 1% ihmisistä kunto on noussut”.</p>

<p>“Tietysti tämä on se, mitä väitteen esittäjä tarkoitti. Tietenkään hän ei oikeasti tarkoittanut, että on ne huonokuntoiset ihmiset ja sitten ne hyväkuntoiset ihmiset”, kuuluu vastalause. Pidän tätä <a href="/epi/kohteliaat_tulkinnat">liian kohteliaana tulkintana</a> väitteelle. Ihmiset eivät automaattisesti mieti asioita jakaumina.</p>

<p>Miksi uskon näin? Joitain syitä:</p>

<ul>
  <li>Omien ajatusten (ja muiden ihmisten puheiden) reflektointi paljastaa, että käytännössä tulee liian usein mietittyä asioita binääristen kategorioiden kautta.</li>
  <li>Jakaumien käsittely on opittu taito, ei jotakin, mikä ihmisillä on luonnostaan tai minkä evoluutio on meihin rakentanut. Ihmiskunnalla ei ole aina ollut tilastotieteen oppeja, vaan ne on jouduttu kehittämään.</li>
  <li>Minulle tulee mieleen muutama <a href="https://en.wikipedia.org/wiki/Insensitivity_to_sample_size">tunnettu</a> “<a href="https://en.wikipedia.org/wiki/Berkson%27s_paradox">paradoksi</a>” tai <a href="https://en.wikipedia.org/wiki/Neglect_of_probability">ajatusvirhe</a> tilastoja koskien.</li>
</ul>

<p>Jos lähden miettimään, mistä binäärisiin kategorioihin ja jakaumiin liittyvät virheet johtuvat, niin keksin pari selitystä:</p>

<p>Ensinnäkin jakaumia on kognitiivisesti työläämpää käsitellä. On niin helppoa ajatella, että on ne hyväkuntoiset ihmiset ja sitten on ne huonokuntoiset ihmiset. Vastaavasti on helppoa miettiä parhaimpia ja huonoimpia – ne <a href="https://en.wikipedia.org/wiki/Availability_heuristic">tulevat helpoiten mieleen</a>. Keskiarvojen, varianssin ja jakaumien muodon käsittely on haastavampaa.</p>

<p>Toiseksi saamassamme informaatiossa on vahvaa suodatusta: kuulemme paljon todennäköisemmin todella hyväkuntoisista kuin keskiverrommista ihmisistä (puhuttaessa kunnosta) verrattuna heidän määrään. Kilpailuissa etsitään parhaita ja heistä on kiinnostavampaa puhua. Seuraus: on ne hyväkuntoiset ihmiset joista aina puhutaan, ja sitten on me tavalliset tallaajat. Muistimme, ihmisten puheiden ja median tarjoama data ei ole <em>representatiivista</em>.</p>

<p>Pyrin itse olemaan yksi heistä, jotka käyttävät jakaumia sopivasti.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
