<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Sanoista ja konsepteista | ollij.fi</title>
<meta name="generator" content="Jekyll v3.9.3" />
<meta property="og:title" content="Sanoista ja konsepteista" />
<meta property="og:locale" content="en_US" />
<link rel="canonical" href="http://localhost:4000/epi/sanoista.html" />
<meta property="og:url" content="http://localhost:4000/epi/sanoista.html" />
<meta property="og:site_name" content="ollij.fi" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Sanoista ja konsepteista" />
<script type="application/ld+json">
{"@context":"https://schema.org","@type":"WebPage","headline":"Sanoista ja konsepteista","url":"http://localhost:4000/epi/sanoista.html"}</script>
<!-- End Jekyll SEO tag -->
<link rel="stylesheet" href="/assets/css/style.css"><link type="application/atom+xml" rel="alternate" href="http://localhost:4000/feed.xml" title="ollij.fi" />
</head>
<body><header class="site-header">

  <div class="wrapper"><a class="site-title" rel="author" href="/">ollij.fi</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Sanoista ja konsepteista</h1>
  </header>

  <div class="post-content">
    <p>Kirjoittaessani olen pyrkinyt välttämään harvinaisia ja teknisiä sanoja, joita lukija ei välttämättä ennestään tiedä. Yleisestihän ohjeistetaan kirjoittamaan selkeästi.</p>

<p>Välillä silti mietin, teenkö virheen. En tarkoita, että täyttäisin tekstini eksoottisilla sivistyssanoilla, vaan että käyttäisin sanoja, jotka viittaavat lyhyesti juuri niihin asioihin, joihin haluan viitata. Sanan käyttäminen nimittäin samalla luo, tai ainakin labeloi, <em>konseptin</em>.</p>

<p>Annan esimerkin. Olen kirjoittanut tekstin nimeltä “<a href="/epi/kohteliaat_tulkinnat">liian kohteliaat tulkinnat</a>”, jossa käsittelen erästä ilmiötä: ihmisillä on taipumus tulkita muiden ihmisten toimintaa kohteliaasti niin vahvasti, että tämä liukuu rationalisoinnin puolelle. Fraasi “liian kohtelias tulkinta” saa uuden merkityksen ja se alkaa <em>tuntua</em> yhdeltä asialta, juuri siltä asialta mistä kirjoitan tekstissäni. Aivan kuten puhuessani vaikkapa liitutaulusta minusta ei <em>tunnu</em>, että käyttäisin yhdyssanaa – yhdistelmää sanoista “liitu” ja “taulu” – vaan puhun <em>yhdestä asiasta</em>. Tiedäthän, puhun vain liitutaulusta! En mistään liiduista tai tauluista! Niin ikään “liian kohtelias tulkinta” ei ole enää vain kolmen sanan yhdistelmä, vaan se on <em>yksi asia</em>, ikään kuin <em>yksi sana</em>, liiankohteliastulkinta.</p>

<p>Tämän voi myös tehdä yksittäisillä sanoilla. Joskus on ollut aika, jolloin sana “<a href="/epi/insentiivit">insentiivi</a>” ei ole kuulunut sanavarastooni. Olen silti kyennyt muodostamaan ajatuksia kuten “jos kokeita valvotaan vähemmän, niin ihmisillä on pienempi riski jäädä kiinni huijaamisesta, joten he kenties alkavat huijaamaan enemmän”. Tämä ei kuitenkaan tunnu yhdeltä asialta, vaan kokonaiselta <em>päättelyketjulta</em>. Enkä ole tehnyt sitä riittävän usein, että se alkaa tulla rutiinitasolla, tai että huomaisin tämän olevan yleinen ilmiö.</p>

<p>Sitten joskus luin tekstin, jossa käsiteltiin insentiivejä ja käytettiin <em>sanaa</em> “insentiivi” (tai ainakin näin kuvittelen sanan päätyneen sanavarastooni). Käsitelty ilmiö on kyllä tuttu, mutta siinä tulee pieni “ahaa”-elämys: niin tosiaan, tämä on <em>juttu</em>, yleinen ilmiö joka toistuu tilanteesta toiseen. Aiemmat ajatukset ovat nyt paljon selkeämpiä: “kokeiden valvomisen vähentäminen kasvattaa insentiiviä huijata”. Niitä myös tulee ajateltua helpommin – minä en niinkään tee päättelyketjua vaan helpon yksittäisen huomion.</p>

<p><a href="/epi/insentiivit">Insentiivejä käsitellessäni</a> kirjoitin “Insentiivit ovat kuten fysikaaliset voimat, mutta ihmisille ja ihmisjoukoille: ne työntävät tiettyyn suuntaan, toimimaan tietyllä tavalla.” Ikään kuin oppisi painovoimasta: kyllä, olen huomannut asioiden putoavan alaspäin, mutta silti ajattelen asiaa nyt kirkkaammin. Ja minulla on tälle asialle <em>sana</em>, jolla voin kätevästi viitata siihen.</p>

<p>Tämän vuoksi olen aina silloin tällöin esitellyt uusia termejä, kun käsiteltävä konsepti on keskeinen.</p>

<p>Toisaalta on tekijöitä, jotka saavat minut välttämään sanoja. Selkein on se, ettei sopivia sanoja löydy suomeksi. Uskomusten muutoksista puhuttaessa haluaisin puhua konsepteista “prior probability” (todennäköisyys ennen uuden informaation saamista) ja “posterior probability” (todennköisyys informaation saamisen ja uskomusten muuttamisen jälkeen). Englanniksi voi vain helposti puhua “prior”:sta ja “posterior”:sta, mutta suomeksi ei löydy sanoja.</p>

<p>Todennäköisyyslaskennassa on ylipäätään paljon hyviä sanoja, jotka kiteyttävät konsepteja: prior, posterior, evidence, likelihood, update, odds… Joillekin käännöksiä ei harmillisesti löydy, ja en halunnut esitellä liikaa uutta termistöä samassa tekstissä – pointti on lopulta kuitenkin ne ideat eikä niille käytettävät termit.</p>

<p>(Olen huomannut todennäköisyyden konseptien kääntyvän huonosti ylipäätään luonnollisille kielille. Esimerkiksi jos saat evidenssiä uskomuksesi puolesta – siis väitteen todennäköisyys nousee – voi uskomuksen sanoa “vahvistuneen”. Entä jos evidenssi on uskomusta vastaan ja todennäköisyys laskee? “Heikentyykö” uskomuksesi? Kuulostaa väärältä. “Kumoutuuko” näkemys? Ei, tässä on liian binäärinen vaikutelma. “Horjuuko” uskomuksesi? Eh, aika dramaattinen ilmaisu. Ikään kuin <a href="https://en.wikipedia.org/wiki/Confirmation_bias">vahvistusharha</a> heijastuisi myös kieleen niin, että on helppoa puhua uskomuksen vahvistumisesta ja vaikeampaa sen… no, tiedäthän.)</p>

<p>Välillä vältän sanoja niiden pituuden takia. Minusta on varsin valitettavaa, että sana “todennäköisyyslaskenta” on <em>kahdeksan</em> tavua pitkä: to-den-nä-köi-syys-las-ken-ta. Yritä siinä sitten kirjoittaa sujuvaa tekstiä todennäköisyyslaskennasta.</p>

<p>Ideaalisti sanan pituus riippuisi konseptin keskeisyydestä, yleisyydestä tai hyödyllisyydestä. Tiedostan, että luonnolliset kielet ovat kehittyneet ennen kuin ihmiset ovat kehitelleet todennäköisyyslaskennan, ja siten lyhyen yksitavuisen sanan saavat sellaiset asiat kuten suo, mutta minä en <em>pidä</em> tästä. Minusta todennäköisyyksien konsepti on tärkeämpi kuin suon.</p>

<p>Vielä viimeiseksi mainitsen, että sanat tuovat mukanaan assosiaatioita ja mielikuvia. Esimerkiksi minä kirjoitan totuudenmukaisista uskomuksista ja niiden muodostamisesta. Englannin kielessä tähän voisi viitata sanalla “epistemology” tai “epistemics”, minkä voi kääntää suoraan vain “epistemiikka” tai sitten “tietoteoria”. Sanan “tietoteoria” käyttäminen kuitenkin kuulostaisi siltä, että minä ja pian myös lukijani ovat syvällä <a href="/epi/filosofiatila">filosofiatilassa</a> ja että tekstit ovat vaikeaselkoisia, abstrakteja sivistyssanoja pullollaan. Ei kiitos.</p>

<p>Ja nyt tiedät, miksi käytän sanaa “epi”.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <div class="footer-col-wrapper">
      <div class="footer-col">
      </div>
      <div class="footer-col">
        <p></p>
      </div>
    </div>

    <div class="social-links"><ul class="social-media-list"></ul>
</div>

  </div>

</footer>
</body>

</html>
