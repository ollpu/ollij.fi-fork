<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Helpot maalitaulut | Otsikko</title>
<meta name="generator" content="Jekyll v3.9.3" />
<meta property="og:title" content="Helpot maalitaulut" />
<meta name="author" content="Olli Järviniemi" />
<meta property="og:locale" content="en_US" />
<meta name="description" content="Kuvaus" />
<meta property="og:description" content="Kuvaus" />
<link rel="canonical" href="http://localhost:4000/epi/helpot_maalitaulut.html" />
<meta property="og:url" content="http://localhost:4000/epi/helpot_maalitaulut.html" />
<meta property="og:site_name" content="Otsikko" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Helpot maalitaulut" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Olli Järviniemi"},"description":"Kuvaus","headline":"Helpot maalitaulut","url":"http://localhost:4000/epi/helpot_maalitaulut.html"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Otsikko" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Otsikko</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Helpot maalitaulut</h1>
  </header>

  <div class="post-content">
    <h1 id="helpot-maalitaulut">Helpot maalitaulut</h1>

<p>Kohtalaisen usein kun puhutaan siitä miksi hyvä epi – tai tiede, koulutus, ajattelutaidot tai kriittinen lukutaito – on tärkeää, mainitaan jossakin kohtaa salaliittoteoriat, ilmastoskeptismi, rokotevastaisuus tai muuta vastaavaa. Tai ylipäätään joku ihmisjoukko, jolla on ihan tyhmiä ajatuksia jostakin aiheesta.</p>

<p>Nämä ovat helppoja maalitauluja. En tunne ketään, joka uskoisi mihinkään tunnettuun salaliittoteoriaan. Jos sanon “salaliittoteoriat ovat ihan hölynpölyä”, niin kirjaimellisesti kaikki läsnäolevat ovat täysin samaa mieltä. Tällainen keskustelu ei ole kovin kiinnostavaa: Ihmiset vuorotellen luettelevat syitä minkä takia salaliittoteoriat ovat hölynpölyä. Muut nyökkäilevät. Taputellaan itseään selkään siitä kuinka ei itse uskota tuollaiseen hölynpölyyn.</p>

<p>En kuitenkaan teksteissäni käsittele tällaisia helppoja maalitauluja käytännössä ollenkaan. Miksi?</p>

<p>Vastaus: <em>helpot maalitaulut eivät ole se pointti</em>.</p>

<p>Mitä useammin käyttää helppoja maalitauluja esimerkkeinä tilanteista, joissa ihmisillä on huono epi, sitä vahvemmin ihmisille muodostuu uskomus että nämä ovat <em>keskeisiä</em> esimerkkejä. Että muuten epi on kunnossa, paitsi on ne ihmiset, jotka uskovat kristallihoitoon.</p>

<p>Vaikka olen yrittänyt pitää tekstieni aiheet kaukana näistä <a href="https://ollij.fi/epi/keskustelunimaisijat">keskustelun sivuraiteille vievistä</a> helpoista maalitauluista, niin minun on <em>silti</em> vaikea saada välitettyä että <em>ne eivät ole se pointti</em>, että <em>ongelma ei ole ne “muut tyhmät ihmiset”</em>, että “järkevät” ihmiset eivät oikeastaan ole aina niin järkeviä.</p>

<p>Minua harmittaa, kun keskustellaan jostakin mielenkiintoisesta aiheesta, josta voisi tehdä hyviä pointteja… kunnes keskustelu päätyykin vain helpon maalitaulun hakkaamiseen. Pohditaan esimerkiksi korruption yleisyyttä ja joku kommentoi “no ainakin Yhdysvalloissa on korruptiota, tiedättekö siitä tapauksesta kun…”. Tilaisuus käydä keskustelua vaikeammista kohteista ja oppia uutta muuttuu vain halvan kritiikin esittämiseen.</p>

<p>Toisentyyppinen virhe on näkemystä ja vastakkaista näkemystä puntaroidessa keskittyä heikoimpiin vastakkaisiin argumentteihin. On helppoa ja tyydyttävää murskata nämä heikot näkemykset – kuin oma jalkapallojoukkue saisi maalin – mutta se ei oikeastaan ole produktiivista. <a href="https://ollij.fi/epi/symmetrian_rikkominen">Tosillekin väitteille voi esittää surkeita perusteluja</a>, oleellista on keskittyä vahvimpiin syihin uskomuksille.</p>

<p>En siis tykkää siitä, että hyökätään helppoja maalitauluja kohtaan: sitä, kun niitä käytetään helppona pakotienä sen sijaan, että käsiteltäisiin “oikeita asioita”.</p>

<p>Vielä vähemmän kuitenkin tykkään siitä, että perusteettomasti syytetään helppojen maalitaulujen käsittelystä.</p>

<p>Minulle on muutaman kerran käynyt niin, että luen netistä jonkin tekstin, jota pidän oikein hyvänä: olen itsekin miettinyt tai toiminut näin, ja keksin tutuistanikin esimerkkejä. Sitten luen tekstin kommentteja, joissa kritisoidaan kuinka tekstissä hyökätään olkiukkoja vastaan, että eihän ihmiset oikeasti ajattele noin. Ehkä tässä on tarkoitus olla <a href="https://ollij.fi/epi/kohteliaat_tulkinnat">kohtelias</a> tai jotakin, mutta itse olkiukkona en ole arvostanut näitä kommentteja. (En usko tekstin kirjoittajankaan lämpenevän näille.)</p>

<p>Niin ikään minua on epäilty olkiukkojen rakentamisesta, vaikka olen mennyt askeleen pidemmälle ja pyrkinyt <em>välttämään</em> heikoimpia vastustajia ja helpoimpia esimerkkejä. En ole etsinyt netistä tyhmimpiä mielipiteitä aiheeseen liittyen. Sen sijaan olen pyrkinyt käsittelemään “fiksuja, täysjärkisiä, korkeasti kouluttautuneita ihmisiä” – sellaisia, joita uskon suuren osan lukijoistani olevan – ja heidän epin heikkoja kohtia. Harvoin olen rakentanut tekstiä hypoteettisen esimerkin kritisoinnin ympärille. Ajattelin vain mainita.</p>

<p>Edelleen voi tietysti sanoa, että ongelmaa on vain minun kaveripiirissäni, ei yleisemmin.</p>

<p>(Kuulostaako <em>tuo</em> joltakin, minkä minä vain keksin tätä kirjoittaessani? Retoriselta keinolta, jolla kommunikoin, että kyse <em>ei</em> ole vain minun kaveripiiristäni? Vai joltakin, mitä joku oikeasti sanoisi?)</p>

<p>Helppous on suhteellista. Monet itsestäänselvät asiat eivät olekaan kaikille itsestäänselviä – enkä viittaa tässä helppoihin maalitauluhiin.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Otsikko</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">{&quot;name&quot;=&gt;&quot;Olli Järviniemi&quot;}</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>Kuvaus
</p>
      </div>
    </div>

  </div>

</footer>
</body>

</html>
