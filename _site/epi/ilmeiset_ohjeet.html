<!DOCTYPE html>
<html lang="en"><head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1"><!-- Begin Jekyll SEO tag v2.8.0 -->
<title>Ilmeiset ohjeet | Otsikko</title>
<meta name="generator" content="Jekyll v3.9.3" />
<meta property="og:title" content="Ilmeiset ohjeet" />
<meta name="author" content="Olli Järviniemi" />
<meta property="og:locale" content="en_US" />
<meta name="description" content="Kuvaus" />
<meta property="og:description" content="Kuvaus" />
<link rel="canonical" href="http://localhost:4000/epi/ilmeiset_ohjeet.html" />
<meta property="og:url" content="http://localhost:4000/epi/ilmeiset_ohjeet.html" />
<meta property="og:site_name" content="Otsikko" />
<meta property="og:type" content="website" />
<meta name="twitter:card" content="summary" />
<meta property="twitter:title" content="Ilmeiset ohjeet" />
<script type="application/ld+json">
{"@context":"https://schema.org","@type":"WebPage","author":{"@type":"Person","name":"Olli Järviniemi"},"description":"Kuvaus","headline":"Ilmeiset ohjeet","url":"http://localhost:4000/epi/ilmeiset_ohjeet.html"}</script>
<!-- End Jekyll SEO tag -->
<link rel="stylesheet" href="/assets/main.css"><link type="application/atom+xml" rel="alternate" href="http://localhost:4000/feed.xml" title="Otsikko" /></head>
<body><header class="site-header" role="banner">

  <div class="wrapper"><a class="site-title" rel="author" href="/">Otsikko</a><nav class="site-nav">
        <input type="checkbox" id="nav-trigger" class="nav-trigger" />
        <label for="nav-trigger">
          <span class="menu-icon">
            <svg viewBox="0 0 18 15" width="18px" height="15px">
              <path d="M18,1.484c0,0.82-0.665,1.484-1.484,1.484H1.484C0.665,2.969,0,2.304,0,1.484l0,0C0,0.665,0.665,0,1.484,0 h15.032C17.335,0,18,0.665,18,1.484L18,1.484z M18,7.516C18,8.335,17.335,9,16.516,9H1.484C0.665,9,0,8.335,0,7.516l0,0 c0-0.82,0.665-1.484,1.484-1.484h15.032C17.335,6.031,18,6.696,18,7.516L18,7.516z M18,13.516C18,14.335,17.335,15,16.516,15H1.484 C0.665,15,0,14.335,0,13.516l0,0c0-0.82,0.665-1.483,1.484-1.483h15.032C17.335,12.031,18,12.695,18,13.516L18,13.516z"/>
            </svg>
          </span>
        </label>

        <div class="trigger"></div>
      </nav></div>
</header>
<main class="page-content" aria-label="Content">
      <div class="wrapper">
        <article class="post">

  <header class="post-header">
    <h1 class="post-title">Ilmeiset ohjeet</h1>
  </header>

  <div class="post-content">
    <h1 id="ilmeiset-ohjeet">Ilmeiset ohjeet</h1>

<p>Seuraava tekstinpätkä on juuttunut mieleeni (Nate Soaresin tekstistä <a href="https://mindingourway.com/obvious-advice/">Obvious advice</a>):</p>

<p>“This is a common scene at [the place I work at]: I have a decision to make, like what sort of winter fundraiser to run. Before making any choices, I take a few minutes to write down all the obvious things to do before making the decision: spend five minutes brainstorming options before weighting any pros or cons; talk to people who have run different types of fundraisers in similar situations; and so on. I can usually generate a handful of obvious things to do before making my decision. I write those things down, and then I describe my decision to one of my advisors and see if they have any advice. They say “only the obvious,” and then rattle off five more obvious things I hadn’t thought of, all of them useful.</p>

<p>Sometimes, I wonder how successful a person would be if they just did all the obvious things in pursuit of their goals.”</p>

<p>Ilmeiset ohjeet ovat, no, ilmeisiä, mutta niitä tulee yllättävän harvoin mietittyä, saatikka sitten toteutettua.</p>

<p>Niitä on myös yllättävän hankala <em>tarjota</em>. Kaverisi ohimennen harmittelee, että hänellä on viime aikoina kestänyt pitkä aika nukahtaa. Tähän keksii kaikenlaisia ilmeisiä ratkaisuehdotuksia (kuten “mene nukkumaan ja herää säännölliseen aikaan” tai “yritä rauhoittua ja vältä laitteita ennen nukkumaanmenoa”). Tällaisten sanominen toiselle tuntuu kuitenkin hieman hassulta: kyllähän kaveri varmaan pystyisi itsekin keksimään ilmeiset ideat. Ajatteleekohan hän, että pidän häntä ihan tyhmänä? Ja yritänkö minä edes auttaa vai sanonko vain itsestäänselvyyksiä? (Mutta käytännössä ilmeisiä ideoita ei aina tule mietittyä, saatikka toteutettua, ja eri ihmisille eri asiat ovat ilmeisiä.)</p>

<p>Samanlainen ilmiö vaikuttaa pätevän yleisemminkin.</p>

<p>Juttelin kerran erään sosiaalisen median parissa työskentelevän henkilön kanssa. Aiheesta puhuttaessa hän aloitti sanomalla, kuinka <a href="https://ollij.fi/epi/insentiivit">kannustimet</a> ovat kohti polarisoivaa sisältöä ja kuinka samantyyppiset ihmiset <a href="https://ollij.fi/epi/leveat_jakaumat">kuplautuvat</a> samojen sisältöjen ääreen. Ja huomasin itselläni ajatuksen muotoa “jaa, taas tätä” ja metaforista silmien pyörittelyä: kaikki ovat varmasti kuulleet nämä asiat moneen kertaan. Kunnes mietin askeleen pidemmälle ja totesin, että nämä oikeastaan ovat silti asioita, joita voisi miettiä vähän syvemmin kuin yksittäisten kliseiden verran.</p>

<p>Toinen esimerkki: Seurasin esitystä aiheesta muotoa “miten luoda turvallinen sosiaalinen ympäristö”. Monet pointit olivat itsestäänselvyyksien kuuloisia. Ikään kuin sanottaisiin “älä ole ikävä ihminen” ja “ole mukava toisille” tusinalla eri tapoja. Kaikkihan tämän tietää!</p>

<p>Silti… minä pidin esitystä hyödyllisenä. Siitä ihan oikeasti sai irti sellaisia asioita, joista ei saa kiinni vain toistamalla “ole kiva tyyppi” uudelleen ja uudelleen. Ja ajattelin, että tällaisesta aiheesta on varmaan vaikea pitää esitystä: pitää jotenkin kiertää ihmisten “nämähän ovat itsestäänselvyyksiä” -reaktiot ja saada tajuamaan, että tässä on jotakin tajuttavaa.</p>

<p>Ainakin omissa kirjoituksissani olen törmännyt tähän ongelmaan. Jos ajatukseni <a href="https://ollij.fi/epi/sumuiset_ajatukset">pyöristää lähimpään kliseeseen</a>, niin kieltämättä helposti tulee ajatus “kaikkihan tämän tietää”. Mutta, no, yritän kirjoittaa asioita, joita kokemuksieni perusteella kaikki <em>eivät</em> tiedä. Tai ehkä he “tietävät” samassa mielessä kuin ihmiset pystyvät keksimään ilmeisiä ohjeita, mutta tämä on eri asia kuin <em>oikeasti miettiä ja keksiä</em> ne ilmeiset ohjeet, puhumattakaan että <em>toteuttaisi</em> niitä.</p>

<p>Tekstini kohdeyleisö ei ole ihmiset lukemassa näitä tekstejä. Tekstini kohdeyleisö on ihmiset silloin, kun he <em>eivät</em> mieti näitä asioita ja epäonnistuvat “ilmeisissä” asioissa.</p>

<p>Voin kirjoittaa “mediat poimivat ääriesimerkkejä jakaumien hänniltä”, ihmiset pyörittelevät silmiään ja miettivät “jaa, taas tätä”, ja… silloin tällöin minulle kuitenkin jaetaan polarisoivin tai tunteita herättävin uutinen mitä sinä päivänä on julkaistu. Tai mainitaan keskustelunaiheeseen liittyvä äärimmäinen esimerkki mediasta ikään kuin se olisi representatiivinen tapaus.</p>

<p>Mainitsen kuinka korrelaatio ei implikoi kausaatiota, ihmiset kurtistavat kulmiaan ja vastaavat “tietenkään ei”, ja… keskusteltaessa jostakin oikeasta asiasta ihmiset vetävät korrelatiivisista huomioista kausaalisia johtopäätöksiä. Jos tämän ottaa esille, niin vastataan “kyllä se nyt jotakin kertoo”.</p>

<p>Puhun kuinka <a href="https://ollij.fi/epi/insentiivit">insentiivit</a> johtavat siihen, että ihmiset tekevät huonoja asioita – ei siksi, että he olisivat “pahoja” ihmisiä, vaan ihan ymmärrettävistä ja hyvistäkin syistä. Ihmiset nyökkäilevät tälle itsestäänselvyydelle, ja… myöhemmin oikeista ongelmista keskustellessa vihjaavat, että ne ovat niiden pahojen ihmisten syytä.</p>

<p>Yritän kertoa kuinka ihmiset kohtalaisen usein ajautuvat väittelytilaan ja kuinka tämä johtaa huonoon epiin. Minulle vastataan, että Oikeat Väittelyt – sellaiset mitä näkee televisiossa tai väittelykilpailuissa – ovat tietysti huonoja, mutta väittelyä voi tehdä kunnolla ja sivistyneesti. Ja… näkemykseni kohdistuu nimenomaan siihen, mitä ihmiset tavallisesti mieltävät väittelyksi ja miten ne käytännössä sujuvat, ei johonkin <a href="https://ollij.fi/epi/helpot_maalitaulut">helppoon maalitauluun</a>.</p>

<p>Olen tarkoituksella valinnut ihmisille entuudestaan tuntemattoman termin “epi” kuvatakseni sitä asiaa, mistä yritän puhua. Toinen vaihtoehto olisi yrittää kommunikoida sitä kliseillä kuten “ihmisten näkemys maailmasta on vinoutunut” ja “Top 5 Tapaa, Joilla Voit Ajatella Paremmin”, mutta nämä tuntuvat pikemminkin johtavan reaktioihin muotoihin “totta kai ihmiset ovat usein väärässä – oletko kuullut Dunning-Krugerin ilmiöstä, eli että tyhmät ihmiset ovat yli-itsevarmoja?”, mikä <a href="https://ollij.fi/epi/helpot_maalitaulut">ei todellakaan</a> ole minun pointtini. Olen miettinyt, että ehkä jos yritän olla laukaisematta ihmisten klisereaktioita saan sanottua asioita ikään kuin vaivihkaa niin, että ne eivät jää kiinni itsestäänselvyyssuodattimiin tai <a href="https://ollij.fi/epi/sumuiset_ajatukset">pyöristy</a> tuttuihin mutta vääriin ajatuksiin.</p>

<p>Toisaalta olen käyttänyt paljon tekstiä vain tämän “tässä on oikeasti jotakin tajuttavaa, nämä eivät ole itsestäänselvyyksiä” -pointin toistamiseen tusinalla eri tapoja. Toivon, että se on hyödyllistä, ja että siitä ihan oikeasti saa irti sellaisia asioita, joista ei saa kiinni vain toistamalla “ihmiset ovat usein väärässä” uudelleen ja uudelleen.</p>

  </div>

</article>

      </div>
    </main><footer class="site-footer h-card">
  <data class="u-url" href="/"></data>

  <div class="wrapper">

    <h2 class="footer-heading">Otsikko</h2>

    <div class="footer-col-wrapper">
      <div class="footer-col footer-col-1">
        <ul class="contact-list">
          <li class="p-name">{&quot;name&quot;=&gt;&quot;Olli Järviniemi&quot;}</li></ul>
      </div>

      <div class="footer-col footer-col-2"><ul class="social-media-list"></ul>
</div>

      <div class="footer-col footer-col-3">
        <p>Kuvaus
</p>
      </div>
    </div>

  </div>

</footer>
</body>

</html>
